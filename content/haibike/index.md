+++
title = "Om sykkelen min"
lastmod = 2020-12-28T12:00:00
[menu]
main = { parent = "Kuriøsiteter", weight = 8 }
+++

{{% ingress %}}

Mange spør meg om sykkelen min, så jeg har laget denne siden for å samle all informasjon om den.

{{% /ingress %}}

#### Sykkelen og utstyr

Vår/sommer 2021 ønsket jeg etter å kjøpe min første elsykkel. Etter å ha sendt en e-post til
et utvalg av Oslos
elsykkelforretninger som jeg anser til å være av en viss kvalitet (det utelukker butikker som Biltema, XXL
og liknende),
endte jeg med tre anbefalinger. Av disse valgte jeg å kjøpe en
[Haibike Sduro Trekking 4.0 2020-modell][haibike] {{< ext >}}
av [Felgen Sykkelverksted][felgen] {{< ext >}} på Sagene i Oslo.

Forutenom at det tilfeldigvis var den billigste, og at jeg fikk den anbefalt av flere, og
at den har vunnet en ["best i test"-måling på tek.no][tek.no] {{< ext >}},
liker jeg den av følgende årsaker:

- God pris til det jeg regner å være en solid sykkel. Den har tjukk ramme og føles robust.

- Store og brede dekk. Dette gjør det komfortabelt å kjøre i terreng, over alle slags
fortauskanter, men ikke minst over Oslos trikkeskinner. Jeg har gjort flere tester over
skinnegangen uten at sykkelen blir ustabil (kun jernbaneskinnene man kan krysse på Haugenstua er et problem).

- Solid bagasjebrett med makskapasitet 25 kg, med egen ramme til sykkelvesker, en på hver
side.

- Lys som kan slås på fra hovedbatteriet. Lyset foran er kraftig og justerbart opp/ned.
Jeg har brukt lyset til sykling i mørket og kan lett veksle mellom lys som gjør at jeg ser
stien, og lys som bare varsler andre trafikanter. Dessuten har jeg brukt det til å lyse på
objekter jeg vil se på i mørket, som gjør det til en fin sykkel på oppdagelsesferd i mørket.

Rammestørrelsen på min sykkel er XXL, som egentlig er hakket for stort for meg. Det betyr at jeg
faktisk måtte sage av setepinnen på sykkelen før jeg kunne bruke det, ellers var det for høyt.
Det er fortsatt hakket for høyt for meg, men det er levelig.

##### Sykkelhjelm

Jeg har to sykkelhjelmer:

- En [Nutcase Vio L/XL-utgave (nutcase.com) {{< ext >}}][nutcase-vio] med MIPS-teknologi.
Det ser ut som en vanlig sykkelhjelm, men har
innebygde LED-lys. Hvitt foran, gult på sidene og rødt bak. Den kan lyse enten konstant,
pulsere eller blinke. Denne bruker jeg når jeg vet jeg skal sykle i mørket.

- En [Nutcase Vannmelon L/XL-utgave (nutcase.com) {{< ext >}}][nutcase-watermelon] med
MIPS-teknologi, som er hakket mer komfortabel enn Vio-hjelmen, men uten lys.

##### Sykkelvesker

Jeg har kjøpt et par med [Ortlieb Pro Plus sykkelvesker][ortlieb] {{< ext >}}.
Jeg ville rett og slett bare ha god
kvalitet, og Ortlieb er et anerkjent merke for vanntette og holdbare vesker. Pro Plus har også
35 liter kapasitet, reflekser og en ytterlomme. Dessuten liker jeg stoffet den er laget i.

Stort sett har jeg veskene på når jeg sykler. selv om jeg ikke har et stort lastebehov. De er
låst fast til sykkelrammen med en sykkellås, slik at de må ødelegges for å kunne stjeles.

##### Mobilholder

Min mobiltelefon holdes stødig på plass ved hjelp av en
[Ram Mounts X-Grip for smarttelefoner med rørfeste][rammount] {{< ext >}}. Jeg bruker en
iPhone 12 Pro Max (6,7-tommers skjerm) med Apple-originalt skinndeksel, som passer perfekt.

##### Dashboardkamera

Jeg bruker en [GoPro HERO 10 Black (gopro.com) {{< ext >}}][gopro1] med en
[Handlebar / Seatpost / Pole mount (gopro.com) {{< ext >}}][gopro2] for monterting på sykkelstyret, og
[Curved Adhesive Mounts (gopro.com) {{< ext >}}][gopro3] for montering på hjelm.

Jeg prøvde å bruke [Vented Helmet Strap Mount (gopro.com) {{< ext >}}][gopro4] til
hjelmmontering, men jeg klarte ikke å få den stram nok. Spesielt når man skal montere-
og demontere kameraet, justerte den seg til det verre. Å bruke klistreløsningen
er derfor mye mer stabilt, men dessverre destruktivt.

##### Speil

På Spinn i Kirkeveien på Majorstua selger
de [Zéfal Dooback II (zefal.com) {{< ext >}}][zefal]. Denne koster rundt 250 kr og
monteres direkte inn i styret. Jeg har den bare på venstre side, men det er mulig å få
for begge sider.

Speilet hjelper meg å se bakover. Jeg kan se andre syklister og biler, og jeg har hatt
god bruk for dette både på bilveg og i marka.

På et tidspunkt har prøvd et annet speil hvor det var en viss avstand mellom styret
og speilet som da
hang i luften, men med alle vibrasjoner en sykkel utsettes for ble ikke dette bra.

Jeg ønsker å prøve et speil for høyre side også etterhvert.

##### Kasse på bæreren

Jeg har valgt å montere en liten IFCO-kasse på bæreren, festet med strips. På den måten
har jeg en kurv for å legge småting, eller et større brett til frakt av større pakker
(med stopper).

#### Bruk

For meg er sykkelen en erstatning for reiser jeg ellers ville tatt med bil og kollektivtrafikk.
Det utgjør følgende:

- reise mellom jobb og hjemme
- enkelte jobboppdrag (besøke mange steder i Oslo på kort tid)
- besøke venner som bor i Oslo
- dra til butikker, spesielt bra til typiske bilsteder som IKEA, Alna senter osv.
- turer i Marka

Det erstatter også noen turer jeg tidligere tok med [Oslo bysykkel][oslobysykkel] {{< ext >}},
men ikke alle. Derfor har jeg fortsatt et abonnement.

##### Sykkelparkering

Med en så stor sykkel er det ofte vanskelig å finne god sykkelparkering.
Jeg må ofte unngå de vanlige parkeringene, og heller sette sykkelen fast til
andre stolper, gelendre med mer. Å parkere i stativer på bakken er mulig hvis jeg kan kjøre helt
over den med forhjulet, og helst bør de være fastmontert i bakken.

#### Bildekarusell

{{< haibike-karusell >}}

[haibike]: https://www.haibike.com/gb/en/electric-bikes/electric-trekking-bikes/sduro-trekking-40-gb1217?id=45315144
[felgen]: https://www.felgen.no
[tek.no]: https://www.tek.no/samletest/i/lA2Azy/elsykler-2020
[nutcase-vio]: https://eu.nutcasehelmets.com/collections/vio/products/copy-of-vio-navy-w-mips-matte-light?variant=33104484696173
[nutcase-watermelon]: https://nutcasehelmets.com/blogs/news/watermelonhelmet
[ortlieb]: https://www.ortlieb.com/en_us/back-roller-pro-plus+F5252
[oslobysykkel]: https://oslobysykkel.no
[rammount]: https://www.clasohlson.com/no/Ram-Mounts-X-grip-Tough-Claw,-r&oslash;rfeste-for-styremontering/p/38-8196
[gopro1]: https://gopro.com/en/us/shop/cameras/hero10-black/CHDHX-101-master.html?option-id=CHDRB-101-master
[gopro2]: https://gopro.com/en/us/shop/mounts-accessories/handlebar-seatpost-pole-mount/AGTSM-001.html
[gopro3]: https://gopro.com/en/no/shop/mounts-accessories/curved-plus-flat-adhesive-mounts/AACFT-001.html
[gopro4]: https://gopro.com/en/us/shop/mounts-accessories/head-strap-plus-quickclip/ACHOM-001.html
[zefal]: https://www.zefal.com/en/mirrors/426-317-dooback-ii.html#/81-model-left
