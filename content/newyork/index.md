+++
title = "Tips til New York City"
+++

{{% ingress %}}

Jeg er på ingen måte en vagabond eller en overlykkerlig reiseglad person, men jeg setter pris på
noen turer innimellom. Når man er et sted, får man gjerne spørsmål fra sine venner om tips
til deres besøk samme sted. New York City har jeg vært i tre ganger nå og har samlet opp noen
små tips som jeg liker.

{{% /ingress %}}

Alle bildene er tatt av meg selv. Trykk på bildet for å se det større.

<!-- One World Trade Center -->

{{< kort-med-bilde
 header="One World Trade Center"
 verification="april 2019"
 src="oneworldtradecenter.jpeg"
 alt=""
>}}

Dette er nok en fin turistfelle, men jeg tror ikke det er et bedre og mer tilgjengelig sted for å
se det kjente fra New York City så klart og fint som fra det nye World Trade Center. Når du har
kommet opp i tårnet får du gå rundt i en 360-graders-visning, hvor du blant annet får sett
søndre Manhattan, New York-bukta med Frihetsgudinnen og Ellis-øya, Hudsonelva og rett over på
Jersey City.
<br><ul>
<li><a href="../bilder-oneworldtradecenter" target="_blank">Se mine bilder fra innsiden</a></li>
<li><a href="https://www.oneworldobservatory.com" target="_blank">Offisielt nettsted (oneworldobservatory.com) <sup><i class="fas fa-external-link-alt"></i></sup></a></li>
</ul>

{{< /kort-med-bilde >}}

<!-- Ground Zero -->

{{< kort-med-bilde
 header="Ground Zero og 11. september-museet"
 verification="april 2019"
 src="ground-zero.jpeg"
 alt=""
>}}

Etter terrorangrepene 11. september 2001, har det blitt satt opp to store basseng på størrelse
med tvillingtårnenes areal. I en ramme rundt finner man inngraverte navn på ofre etter hendelsen.
Bassengene symboliserer tap av liv og tomrommet etter angrepene, og lyden av vannet som
renner skal døve ut lyden av byen, for å skape et fredfult sted å minnes de som gikk bort. Ta gjerne
turen innom museet, som har en rekke gjenstander, bilder, video og lyd fra hendelsene.

<br><ul>
<li><a href="https://www.911memorial.org" target="_blank">Offisielt nettsted (911memorial.org) <sup><i class="fas fa-external-link-alt"></i></sup></a></li>
</ul>

{{< /kort-med-bilde >}}

<!-- High Line Park -->

{{< kort-med-bilde
	header="High Line Park"
	verification="september 2022"
	src="highline.jpeg"
	alt=""
>}}

En nedlagt toglinje har blitt til park midt på Manhatten. Dette er en koselig rusletur du kan ta
fra Meatpacking District (amerikanerne er gale med navngivingene sine) til Hudson Yards.
Fine opphøyde visninger av byen med livet nedenfor, en god del beplantning og sitteplasser, helt
tilgjengelig og gratis! Bildet viser deler av den gamle jernbanelinjen. Er du ekstra interessert
i jernbane, er det et togdepot ved Hudson Yards.
<br><ul>
<li><a href="https://www.thehighline.org/" target="_blank">Offisielt nettsted (thehighline.org) <sup><i class="fas fa-external-link-alt"></i></sup></a></li>
</ul>

{{< /kort-med-bilde >}}

<!-- Roosevelt-øya -->

{{< kort-med-bilde
	header="Roosevelt-øya"
	verification="april 2019"
	src="roosevelt.jpeg"
	alt=""
>}}

På en smal øy i East River, mellom Manhattan og Queens, ligger Roosevelt-øya. En tur på øyas
sørlige del gir et fint avbrekk fra den stadige motorduren ellers i byen, da den er designet til å
være bilfri. Man kan ta en buss som går rundt om kring på øya. Her får du også muligheten til å se
deler av Manhattan fra sjøsiden, og spesielt nevner jeg FN-bygningen. Man kan ta tunellbane, men
det går også en taubane her!

<br><ul>
<li><a href="https://rioc.ny.gov/302/Tram/" target="_blank">Offisiell informasjon om taubanen (rioc.ny.gov) <sup><i class="fas fa-external-link-alt"></i></sup></a></li>
</ul>

{{< /kort-med-bilde >}}

<!-- Apple Store -->

{{< kort-med-bilde
	header="Apple Store"
	verification="januar 2018"
	src="apple-store.jpeg"
	alt=""
>}}

Dette er egentlig et tips for alle steder i verden hvor det finnes en Apple Store, men jeg prøvde
det i New York City, og da blir det med her. Apple Store er ikke bare en butikk for å selge Apple-
produkter, det er også et sted hvor du kan lære om diverse temaer innen fotografi, film, musikk,
koding og kunst og design. Bildet til venstre er fra en "Photo Tour", hvor vi tok bilder i nabolaget
med profesjonell hjelp fra Apple Store-ansatte som viste oss hvordan man fikk det beste ut av
kameraet på iPhone. Alt er gratis – og det er ofte mange forskjellige kurs å velge mellom.
<br><ul>
<li><a href="https://www.apple.com/today/" target="_blank">Besøk Today at Apple (apple.com) <sup><i class="fas fa-external-link-alt"></i></sup></a></li>
</ul>

{{< /kort-med-bilde >}}

<!-- 99c Pizza -->

{{< kort-med-bilde
	header="Pizza for 99 cent"
	verification="september 2022"
	src="99c-pizza.jpeg"
	alt=""
>}}

Flere steder i byen finner du pizzasjapper som selger pizzastykker for 99 cent. Det er godt,
enkelt og billig, og pizzastykkene er klare med en gang. Her finner man også brus.

{{< /kort-med-bilde >}}






















































