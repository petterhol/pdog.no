+++
title = "Oppskrift på kylling stekt i leirgryte"
lastmod = 2020-11-28T22:00:00
+++

{{% ingress %}}

Kylling i leirgryte er en enkel rett som gjør mesteparten av jobben i komfyren. Som tilbehør kan du
lage en salat med balsamicodressing, og koke ris til. Kraften fra kyllingen er mye bedre enn
å bruke en kyllingsaus. Det tar omtrent en time å lage retten, i tillegg til tiden det tar å tine kyllingen.

{{% /ingress %}}

{{< img
    class="img-fluid"
    src="kylling liten.jpg"
    alt=`En ferdig servert rett av den aktuelle oppskriften som presenteres i denne artikkelen.`
    >}}

[Se bildet i stort format](kylling.jpeg)

### Ingredienser og utstyr

Litt om mengde: Du bør steke hele kyllingen på en gang, men tilbehøret kan du jo tilpasse til antall
gjester. En kylling går til 3 glade mennesker eller til nød 4, men da må du ha nok ris. Når det er
sagt er dette veldig god restemat, altså.

Her er det du trenger:

- En leirgryte. Den mest populære modellen heter Römertopf. Du trenger ikke lokket. Hvis du ikke har
dette fra før, [kjøp brukt på finn.no][finn]!
- En hel kylling. Min favoritt er [Solvinge hel kylling rå][solvinge] som ofte finnes i
halal-variant.
- En pakke fløte skal vi også bruke til kyllingen.
- Ris, for eksempel jasminris, eller din favorittris. Mengde er ikke så lett for meg å si noe om,
jeg bruker et 30 cl stort glass og fyller det to ganger med ris.
- Til salaten skal vi ha en isbergssalat, en eller to gulrøtter og eventuelt noe annet digg du vil
ha.
- Til dressingen trenger vi olivenolje, balsamicoeddik og ett fedd hvitløk.
- Salt og pepper - men hadde du ikke dette fra før så bør du kanskje starte et annet sted.

### Vi starter med kyllingen

1. Aller først må du jo tine kyllingen. Jeg bruker å legge den opp i kjøleskapet kvelden før. Hvis
du bruker ikke-fryst kylling er den jo klar med en gang.

2. Leirgryta skal legges i kaldt vann i 20-30 minutter. Visstnok kan den sprekke om du ikke gjør
det.

3. Bruk salt og pepper på kyllingen, på begge sider.

4. Legg kyllingen i leirgryta og hell en halv pakke fløte over. Dette gjør skinnet lyst, mykt og
smaksrikt! Det gir også kraften en ekstra piff.

5. Sett kyllingen i ovnen på 180 grader over- og undervarme. Sett din kjøkkenklokke, telefon,
smartklokke eller smartassistent på 60 minutter.

### Så kan vi sette på risen

1. To kopper ris og tre kopper vann i en kjele. Salte litt, blande litt og salte litt mer.

2. Lokket på og svak varme, ca. like lenge som kyllingen.

3. Vannet skal være borte, og de flinkeste kokkene vet at risen skal dufte deilig når den er ferdig.
Det gjør ingenting om litt ris setter seg nederst, det blir ikke brent uansett. Ikke bli fristet til
å løfte lokket.

Salaten kan du vente litt med hvis du vil.

### Når du er klar, la oss lage salat

1. Isbergssalat kuttes opp i ikke-så-lange biter.

2. Gulrot rives i gulrotriveting.

3. Og som sagt så kan du strengt tatt legge oppi hva du vil, men hvis du synes det høres kjedelig
ut allerede, så utfordrer jeg deg til å prøve!

4. Hakk opp et fedd med hvitløk, putt oppi en kopp. I den samme koppen tar vi to spisesjeer hver
med balsamicoeddik og olivenolje. Så skal vi blande dette sammen, gjerne med en bitteliten visp, og
lenge, til det skummer en del. Så kan du helle dette over salaten.

Av og til ser det ut som at salaten er litt vassen med denne dressingen, men det er den ikke. Du har
jo nettopp laget den fersk!

### Snart ferdig

1. 60 minutter er en ca-beregning, men du må faktisk sjekke at kyllingen er ferdig. Det er to
kjennetegn: kyllingen har sluppet kraften, og når du skjærer i den skal det selvfølgelig være HVITT
kjøtt, ikke rosa eller rødt.

2. Kyllingen må også kuttes opp. Dette er ikke jeg så flink til, men jeg liker i alle fall å bruke
en stor saks til dette formålet.

3. Sett gryta, risen og salaten på bordet og servér. Ikke glem å ta kraft fra leirgryta over risen,
det er dette som gjør retten ekstra god.

Enten du er alene eller du har gjester, det er veldig lurt å sette en liten asjett ved siden av
tallerkenen for å samle opp beinrester. Og husk at det er lov å gnage av den minste lille kjøttbit
av kyllingen hvis du tar den med hendene.

### Rester

Hvis du har kylling- og risrester, kan du fint la dette stå i gryta og sette hele denne i
kjøleskapet eller din egnede kjølekapasitet. Å varme dette i ovnen dagen etter gjør risen god og myk
igjen.

Andre ganger river jeg bare opp kyllingen i småbiter med hendene for å bruke det som en annen type
rett dagen etter.

[finn]: https://www.finn.no/bap/forsale/search.html?search_type=SEARCH_ID_BAP_ALL&q=leirgryte
[solvinge]: https://kolonial.no/produkter/4150-solvinge-hel-kylling-ra/
