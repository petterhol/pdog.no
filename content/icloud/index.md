+++
title = "Hva er egentlig iCloud?"
[menu]
main = { weight = 9, parent = "Apple-tips" }
+++

{{% ingress %}}

Denne artikkelen er myntet på de som er på et nivå hvor de kan feilsøke andres datamaskinproblemer,
og lurer litt på hvilken rolle "iCloud" spiller i denne sammenheng.

{{% /ingress %}}

En av de magiske ingrediensene i Apples suksess, er hvordan duppedittene snakker sammen. Har man
for eksempel en iPhone, iPad og Mac, vil man fort merke at "alt" er tilgjengelig på alle enheter,
uten at man trenger å gjøre noe særlig for å få det til å fungere.

Apple har valgt å kalle alle forbrukerretta synkroniseringstjenester for "iCloud".
Fra et feilsøkingsperspektiv kan det derimot være interessant å forstå de ulike komponentene som
utgjør iCloud. Vi kaller disse iCloud-tjenester.

### Apple-ID

En Apple-ID er kun en brukerkonto for Apple-tjenester. En Apple-ID kan aktivert iCloud
(irreversibelt), men den kan også ha blitt brukt til andre Apple-tjenester, slik som App Store,
Apple Jobs, med mer, uten å noen sinne ha vært brukt med en iCloud-tjeneste. Det finnes dermed ingen
seperat iCloud-konto, alt er Apple-ID.

Før man tar i bruk en iCloud-tjeneste, må man lese og godta vilkårene til iCloud. Noen ganger
oppdateres disse vilkårene, og da må man lese og godta de på nytt for å fortsette å bruke iCloud-
tjenestene.

### iCloud-tjenester

#### Internettkonto med e-post, kontakter, notater, kalender og påminnelser

Med internettkonto mener vi nesten alltid en e-postkonto, som du får av din internettleverandør
som Telenor (online.no), av aktører som Microsoft Outlook (Hotmail), Googlemail (Gmail), Yahoo,
av arbeidsgiveren din (som regel en Google Apps- eller Exchange-konto).

Internettkontoer kommer ofte med mer enn bare et sted å motta, lagre og sende e-post. De fleste
tilbyr også lagring av kontakter, notater, kalendre og påminnelser. Gjennom appene
Telefon/Kontakter, Notater, Kalender og Påminnelser, kan man hente inn internettkontoen iCloud,
samt andre internettkontoer om man har det.

#### Apper som bruker iCloud til å synkronisere data

En rekke av Apples egne apper, kan lagre data i iCloud. Dette inkluderer:

- Aksjer
- Apple Watch
- Bilder (bildebibliotek, delt bildebibliotek og delte album)
- Bøker (bibliotek og innstillinger)
- Fitness+
- Freeform
- Game Center (lagrede spilløkter)
- Helse
- Hjem (kontrollere HomeKit-tilbehør over internett, og la andre styre hjemmet)
- iMovie
- Kart (favoritter, mine samlinger og søkelogg)
- Kompass
- Kundestøtte
- Lommebok (billetter)
- Meldinger (synkronisering av alle meldingstråder)
- Musikk
- Musikkgjenkjenning
- News (ikke tilgjengelig med norsk Apple-ID)
- Pages, Numbers og Keynote (synkronisering av dokumenter i de designerte mappene, samt deling
og samarbeid med andre)
- Safari (bokmerker, leseliste, åpne nettleserfaner og fanegrupper)
- Siri (innstillinger og tilpasning av Siri, forespørsler hvis Hei Siri er aktivert)
- Snarveier
- Taleopptak

I tillegg kan tredjepartsapper bruke iCloud til å lagre informasjon i deres apper. Så lenge
synkroniseringen er på, vil informasjonen komme tilbake i appene hvis man installerer dem på nytt.
Hvis man går inn for å administrere lagringskapasiteten på iCloud, vil man fort finne en haug med
apper man har brukt en gang i tiden dukke opp her med ubetydelige mengder data.

#### Funksjoner og tjenester som også bruker iCloud

Det finnes en rekke funksjoner og tjenester som er innebygget i operativsystemene, men som ikke
kringkaster at de bruker iCloud, og man kan ikke kontrollere det.

- Memoji-figurer
- W1- og H1- Bluetooth-nøkkelpar
- Passord til trådløse nettverk
- Skjermtid
- Innlært ordliste på QuickType-tastatur (det vi ofte kjenner som autokorrigering)
- Apple Card-transaksjoner (ikke aktuelt utenfor AFS)

#### Hvor er?-appen og Aktiveringslås

Du kjenner kanskje Hvor er?-appen som en praktisk app der man kan finne sin egne Apple-enheter,
AirTags og andre enheter i Hvor er-nettverket, og personer som har delt sin posisjon med deg
(enten gjennom Familiedeling, eller utenom).
Dette er også en del av iCloud-synkroniseringstjenesten.

Du har kanskje også vært borti det som heter Aktiveringslås for iPhone, iPod touch, iPad eller Mac.
Dette betyr at Finn [enhet] er skrudd på (som er standardinnstillingen), og enheten er derfor låst
til en Apple-ID-konto. Det er ikke mulig å deaktivere denne uten enten å logge inn på kontoen igjen,
eller kontakte Apple-kundestøtte for å dokumentere at du er reell eier av enheten.

#### Familiedeling

Familiedeling er ikke en ren iCloud-tjeneste, men fungerer sammen med noen iCloud-tjenester.

- Abonnementet iCloud+ kan deles som andre abonnementer på Apple-tjenester og tredjepartsapper.
- Gjør det mulig for foreldre å konfigurere Skjermtid for barn.
- Man kan finne andre personer i familien med Hvor er?-appen, og finne familiemedlemmers gjenglemte
Apple-enheter.

## Tjenester som ikke er en del av iCloud

Det Apple kaller for "Medier og kjøp", er ikke en del av iCloud-tjenesten. Dette inkluderer:

- nedlastning og kjøp av musikk, filmer, tv-serier og ringetoner i iTunes Store
- nedlastning og kjøp av apper, og abonnementer i apper via App Store
- abonnement på Apple Music (må ikke forveksles med at musikkbiblioteket
i sin helhet kan synkroniseres)
- abonnement på Apple TV+
- abonnement på Apple Arcade (må ikke forveksles med muligheten til å synkronisere spilløkter
gjennom Game Center)
- abonnement på Apple News+
- abonnement på Apple Fitness+
- abonnement på Apple One (som inkluderer iCloud+)

{{< tilbakemelding
header="Lærte du noe, eller har du behov for å lære meg noe?"
id="icloud"
>}}
