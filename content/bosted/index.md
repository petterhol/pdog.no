+++
title = "Kartlegg dine bosteder"
+++

<!-- markdownlint-disable MD013 MD034 MD032 -->

{{% ingress %}}

Jeg legger inn alle stedene jeg har bodd i kalenderen min, samt på et kart. Dette vil gjøre
det lettere for meg å huske i fremtiden hva som skjedde når, og hvor jeg bodde til gitte tider.

{{% /ingress %}}

#### Steg 1: Skaff oversikt over alle bosteder

Avhengig av din alder og tilgjengelighet på personer som bodde med deg, kan du ha begrensede
muligheter til å skaffe en komplett oversikt. Men et godt sted å starte er å forespørre
informasjonen fra Folkeregistreret (gjennom Skatteetaten).

Jeg fikk tilsendt et PDF-dokument gjennom Altinn, som inneholdt en tabell med alle adresser og
flyttedatoer. Det stod også i brevet at Folkeregistreret først ble heldigitalt fra 1995, så
informasjon før denne datoen kan være mangelfull.

[Be om en slik oversikt (skatteetaten.no)
{{< ext >}}](https://www.skatteetaten.no/kontakt/skriv/?13887=13888).

Videre er det å snakke med personer du vokste opp med eller har bodd sammen med, for å tette
eventuelle hull.

#### Steg 2: legg alle bosteder i din kalender

Jeg opprettet en ny kalender for dette formålet, slik at jeg kan slå av og på dette laget når jeg
trenger det. Deretter laget jeg heldagshendelser for hele perioden jeg bodde på det gitte stedet.
Som tittel skrev jeg adressen, og i notatet skrev jeg bolignummeret.

#### Steg 3: legg alle bosteder på et kart

Det kan også være nyttig å legge bostedene på et kart. Jeg bruker
[Google My Maps (google.com) {{< ext >}}](mymaps.google.com) til dette formålet.
