+++
title = "God eplekake"
[menu]
main = { weight = 9, parent = "Kokebok" }
+++

{{% ingress %}}

Dette er en oppskrift på en særdeles god eplekake som jeg har fått av min mor.

{{% /ingress %}}

## Ingredienser

- 4 gule epler (de må ikke være for syrlige, nemlig!).
- 150 gram smør eller margarin (hvis du har ny pakning med smør er det gjerne avtegnet mål utenpå
papiret hva som er mengden gram smør, så da slipper du å veie smøret) (la det gjenre være
romtemperert, kaldt smør går også, men det er tyngre å jobbe med).

- 3 dl sukker.
- 3 egg.
- 4 dl hvetemel.
- 1 teskje bakepulver.
- Gjerne 1-2 teskjeer med vaniljesukker.
- 1 spiseskje kanel.

## Framgangsmåte

1. Stekeovnen settes på 200 grader celsius.
2. Skrell fire epler og fjern kjernen (jeg skjærer i relativt store båter, men slik at
jeg skjærer utenom kjernen).
3. Jeg legger eggene i en skål med LUNKENT vann, men ikke strengt nødvendig, altså!
4. Smør en bakeform.
5. Dryss gjerne et tynt lag med hvetemel i bunnen og langs sidene, bruk fingrene til å drysse med.
6. Legg smør i en bolle (som også skal ha plass til sukkeret og etterhvert hvetemel, bakepulver og
vaniljesukker).
7. Bland smør og sukker. Ifølge oppskriften skal visstnok sukker og smør røres hvitt med en skje
eller liknende (ikke visp). Dette er  en relativt krevende håndrøring. Jeg har hørt at det visstnok
ikke er nødvendig. Men du bør kanskje røre det litt mer enn bare å røre så vidt rundt sukker og
smør.
8. Om du har miksmaster, ta så frem den nå. eller bruk visp + håndkraft!
9. Et og et egg skal vispes inn. Visp kraftig for hvert egg (men ikke overdriv - så viktig er det
ikke!).
10. Nå skal du blande inn mel, bakepulver og vaniljesukker. Ikke bruk miksmaster (!) for her skal
man være forsiktig og blande eller "skjære" melet forsiktig inn i blandingen. Trenger ikke være så
voldsomt utrørt, men melet bør nok ikke ligge i store klumper/felter heller.
11. Hell røren over i formen. sørg for at deigen ligger i en "haug" omtrent i midten av formen.
Bruk gjerne slikkepott. Er det noe av deigen som ligger igjen  langs kantene og er klumpete med
mye hvetemel i seg, så ikke skrap det og bland det i deigen, da blir kaken gjerne litt tørr.
12. Deigen har det med å legge seg i en "kladusk"/haug og sprer seg ikke i formen. Det gjør ikke
noe, fordi eplebitene skal i: Jeg begynner med å dra deigen ut til kantene med eplebåt etter
eplebåt. Legg de første eplebåtene som tallene på klokka: kl. 12, kl. 6, kl. 3, kl. 9, så
putter du de resterende båtene mellom disse punktene, temmelig tett. De du ikke får plass
til i sirkelen, legger du i midten (systemet er ikke så viktig, jeg legger de på tvers ved
siden eller under hverandre).
13. Kanel strøs over hele kaken. Ta skjeen med kanel i hånden og spre det med fingrene.
14. Sett inn kaken i varmet ovn (200 grader celsius). Stekes omtrent 1 time (du kan sjekke
kaken før 1 time har gått, når du tror den er ferdig, f.eks. med en strikkepinne (hvis du
har det det, da eller noe annet spisst). Kaken er gjerne ikke ferdig hvis du ser deigen
piple/koke langs eplebåt-kantene. Men om kaken ser litt brun på overflaten, gjør ikke det så mye.
Men lukter det brent, må kaken ut jo før jo heller, altså, den skal ikke lukte brent!!! (Men,
jeg har erfart at kaken bør være litt godt stekt, faktisk, så litt brun overflate som kan se
litt brent ut, er helt greit). I min ovn er en time nesten alltid riktig tid, i hvert fall
med den formen jeg har. Er det en form hvor kaken blir spredt mye utover, er kanskje en time
for mye.
15. Ta kaken varsomt ut, ikke vær for hardhendt med den. Sett den på en rist.
16. Til slutt når kaken har kjølnet (i hvert fall bitte litt) skjærer/løsner du kaken fra
formens yttersider med en kniv som du fører forsiktig langs kantene.

Voilà – nå kan kaken fortæres!

{{< tilbakemelding
header="Ble det en god eplekake?"
id="eplekake"
>}}
