+++ 
title = "Rettigheter ved feil på produkter"
lastmod = 2020-10-06T22:00:00
[menu]
main = { weight = 4, parent = "Teknologi" }
+++

<!-- markdownlint-disable MD033 -->

{{% ingress %}}

Gjennom flere år har jeg interessert meg for hvilke rettigheter man har i forbindelse med produkter
som har en feil på seg. Jeg vet at mange blir forvirret av de ulike begrepene som brukes: garanti,
forsikring, reklamasjon osv. Basert på mine erfaringer som forbruker, skriver jeg her en
dokumentert artikkel om begrepene, samt noen tips.

{{% /ingress %}}

{{% alert color="info" align="center" header="Juridisk avklaring"
%}}

Alt som står i denne artikkelen er basert på min erfaring og mine personlige meninger knytta til
dette temaet. Det kan hende det er feil eller unøyaktigheter i teksten, og du gjennomfører
eventuelle steg på egen risiko. Hvis du har spørsmål eller tilbakemeldinger, kan du <a
href="../kontaktinfo" class="alert-link">kontakte meg</a>.

{{% /alert %}}

## Frivillige løsninger for selger

{{< accordion >}}

{{% card header="Returrett og fornøydgarantier" %}}

Flere butikker tilbyr en form for returrrett, hvor man kan levere tilbake produktet hvis man
ønsker. Noen ganger får man pengene tilbake, andre ganger bare et gavekort/tilgodelapp. Dette er en
frivillig ordning fra butikk/produsent, og ikke noe som følger loven.

Noen kaller dette også for «fornøydgaranti», og det kan sikkert ha mange andre navn.

{{% /card %}}

{{% card header="Garanti fra produsent, selger, eller importør" %}}

Produsenten av et produkt *kan* ha en garanti. Det samme gjelder importøren og selgeren. Noen har
ingen garanti i det hele tatt. Det er veldig forskjellig hvor lenge en garanti varer.

Eksempel: På en mobiltelefon til 15 000 kr kan garantien være ett år, mens på en seng til samme
prisen kan ha 25 års garanti. Et headsett til noen hundrelapper kan ha livstidsgaranti. Garantien
sier kanskje noe om hvor lenge produsenten mener at et produkt kan være, andre ganger fungerer det
som et salgstriks eller en fordel for det produktet.

Noen ganger tilbys det garantiservice på spesifikke problemer eller spesifikke produkter utover den
vanlige garantien. Dette skjer ofte når det er en kjent feil med et produkt.

{{% /card %}}

{{% card header="Forsikringer du har fra før, du har kjøpt eller knytta til betalingsmåte" %}}

Selv om du mener at produktet burde blitt dekket av garanti eller reklamasjon, kan det av og til
være like greit å sjekke om du har en forsikring på varen. Det finnes flere typer forsikringer:

**Verdigjenstandsforsikring**: Verdigjenstandsforsikringer dekker helt spesifikt verdigjenstander.
Her må du ofte ha bestilt denne på forhånd for at dette skal gjelde.

**Forsikring kjøpt i butikk**: Ulykkesforsikring (uhellforsikring, idiotforsikring) er noe
produsenter av og til tilbyr sammen med en vare. Den dekker helt spesifikt den varen.

**Forsikring gjennom kredittkort**: I flere tilfeller kan du klage gjennom å kontakte banken du
kjøpte produktet med.

**Innbo- og reiseforsikring**: Innbo- og reiseforsikring kan ofte dekke skader, også uhell, på
produkter.

{{% /card %}}

{{% card header="Godvilje (goodwill)" %}}

Noen selskaper gir deg en gratis reparasjon, erstatning eller heving selv om du ikke har krav på
det, og selv om det går utover de aktuelle publiserte garantivilkår eller lovverk. Dette kaller jeg
"selgers godvilje" eller "velvilje", eller på engelsk "goodwill".

{{% /card %}}

{{< /accordion >}}

## Lovbestemte rettigheter

{{< accordion >}}

{{% card header="Lovbestemt angrerett" %}}

Hvis du nylig har kjøpt et produkt via fjernsalg (internett, telefon, messe, postordre, katalog
osv.) i Norge, har du 14 dagers angrerett. Formålet med dette er at du ikke er helt bundet av
kjøpet når du ikke har hatt sjans til å se det fysisk selv. Angreretten gjelder altså ikke i
fysiske butikker.

Du bør anta at butikken ikke godtar åpnede produkter på angrerett.

Husk at du av og til må betale frakten tilbake selv, andre ganger følger det med en returlapp du
bare kan gå på posten med. Noen ganger, kan butikken sende deg en returlapp i posten eller som du
må skrive ut. Bare kontakt selger for å høre hvordan dette fungerer.

[Les mer om angrerett på forbrukerrådet.no {{< ext
>}}](<https://www.forbrukerradet.no/forside/angrer-du-pa-et-kjop/>).

{{% /card %}}

{{% card header="Forbrukerkjøpsloven, kjøpsloven, reklamasjonsrett, heving" %}}

**Forbrukerkjøpsloven**: Hvis du kjøper et produkt som forbruker (privatperson), fra en bedrift, i
Norge, gir forbrukerkjøpsloven deg rett til å reklamere på varen. Å reklamere betyr å klage.
Reklamasjonretten gjelder i to år, med mindre varen er ment til å vare vesentlig lengre, da gjelder
den i fem år.

I følge lovverket har du rett på å klage på samme feil to ganger, hvor selger/importør/produsent
kan reparere, omlevere (gi deg nytt, tilsvarende produkt) eller heve kjøpet (få pengene tilbake).
Den tredje gangen samme feil skjer, har du rett til å kreve heving.

Hvis klagen din ikke fører frem, kan du be om assistanse fra Forbrukerrådet. De kan mekle, og
opplyse om lovverk, men ikke fatte vedtak.

Hvis det ikke blir en løsning der, kan saken tas videre til Forbrukerklagenemda. Merk at dette er
en tidkrevende prosess, det kan ta flere måneder. Her får du en skriftlig «dom». Du kan klage, men
da må du klage i rettssystemet.

Hvis du har kjøpt produktet i utlandet, er det ikke usannsynlig at det finnes lovverk i det landet
som også gir deg rettigheter, men det kan hende produktet må leveres eller sendes inn i det
aktuelle landet for at du skal kunne få utøvd dine rettigheter.

**Kjøpsloven**: Hvis du kjøper et produkt i Norge som bedrift, eller mellom to privatpersoner,
gjelder kjøpsloven. Flere av prinsippene fra forbrukerkjøpsloven gjelder, men ikke alt. Blant annet
er det maksimalt to år.

{{% /card %}}

{{< /accordion >}}

## Gode råd

{{< accordion >}}

{{% card header="Når du tar kontakt med selger" %}}

- Husk at de du prater med er mennesker, og sjelden skyld i feilen eller problemet ditt. Derfor bør
du alltid være hyggelig og vennlig når du klager. Du kan være bestemt, men ikke urimelig. - Noen
saker kan ta lang tid å behandle - og sånn er det bare. Kanskje det finnes en raskere løsning ved å
velge noe annet. For eksempel: kan du få raskere hjelp av butikken, enn ved å kontakte selger? Er
det bedre å bare ta en telefon med vannskade på forsikringen i stedet for å vente lenge på
butikkens reparasjonsverksted? - Ikke vær redd for å foreslå konkrete løsninger på problemet.
Misforståelser eller rutiner kan føre til at løsninger ikke alltid blir foreslått av motparten
selv.

{{% /card %}}

{{% card header="Når gjelder hva?" %}}

Det er viktig å forstå angrerett, returrett, garantier og lovverk gjelder samtidig. Det er ikke
slik at man for eksempel ikke kan reklamere på et produkt som er ødelagt, så lenge det er innenfor
angreretten. Forbrukerkjøpsloven tar ikke over for en garanti som utløper, den gjelder samtidig.

{{% /card %}}

{{% card header="Ta vare på kvitteringene dine" %}}

I mange situasjoner vil selger, produsent eller importør be deg om kvittering for kjøpet - og det
kan være vanskelig å komme noen vei uten dette.

Har du rota bort kvitteringen, prøv dette:

- Alle nettbutikker, og enkelte fysiske butikker, sender kvittering på epost. Søk i eposten din
etter navnet på produktet, produsenten, butikken du kjøpte på og så videre. - Noen butikker har
kundeklubber, hvor kvitteringer kan lagres digitalt på profilen din. - Spør i butikken der du
kjøpte produktet, enten fysisk eller ring kundeservice. Ofte hjelper det å ha funnet frem til dato,
klokkeslett og eksakt beløp før du kontakter butikken - noe du ofte finner i nettbanken.

For å forebygge dette, gjør jeg følgende: Jeg tar bilde av alle mine kvitteringer, og sorterer det
i mapper på datamaskinen min, sammen med eventuelle andre dokumenter som ordrebekreftelse,
brukerhåndbøker, kopi av klager eller henvendelser til kundeservice og så videre.

En annen strategi er å bare ha en skoeske med kvitteringer. Du har aldri så mange kvitteringer at
du ikke kan rote gjennom esken hver gang du trenger det, og da kan du samtidig kvitte deg med
kvitteringer for ting du ikke har lengre, eller som er for gamle til å klages på.

{{% /card %}}

{{< /accordion >}}
