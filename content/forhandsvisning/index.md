+++
title = "Del opp og slå sammen dokumenter"
[menu]
main = { weight = 9, parent = "Apple-tips" }
+++

{{% ingress %}}

Hvis du bruker Mac, er Forhåndsvisning det innebygde programmet for å dokumenter, slik
som PDF-filer, men også andre filer (heretter bare "filer" eller "filen").
En skjult funksjon av Forhåndsvisning er derimot
muligheten til å slå sammen eller splitte filer.

{{% /ingress %}}

Hvis du har systemet ditt på engelsk, heter programmet _Preview_.

## Slå sammen filer

Jeg bruker dette ofte hvis jeg skal levere en søknad, eller
utleggs- eller reiseregning, og jeg
trenger at kvitteringene ligger i rekkefølge i én fil.

1. Legg alle filene i en mappe, og nummerer de gjerne slik at de ligger i "riktig"
rekkefølge.

2. I Finder, dupliser dokumentet du vil skal være første side. For å duplisere, velg
filen, og i menylinjen velger du Arkiv > Dupliser. Denne fila vil nå være der alle sidene
skal lagres, så gi den et nyttig navn.

3. Åpne fila du nettopp dupliserte.

4. I menylinjen, trykk på Vis > Miniatyrbilder. Nå åpner et sidepanel på venstre side
seg. Hvis filen du har åpnet har flere sider, vil du kunne lukke de ved å trykke på
den lille pilen over navnet på fila.

5. I Finder, klikk og dra resterende filer slik at de legger seg under miniatyrbildet.

6. Bla gjennom alle sidene for å forsikre deg om at alt ligger i riktig rekkefølge,
er rotert riktig vei, og så videre. Du kan endre rekkefølgen ved å dra i sidepanelet.

7. Arkiver endringene dine ved å gå i menylinjen og velge Arkiv > Arkiver.

## Splitte filer

Jeg bruker dette ofte hvis jeg har skannet inn en rekke dokumenter i én bunke, men
må sende eller arkivere de seperat.

1. Åpne fila i Forhåndsvisning.

2. I menylinjen, trykk på Vis > Miniatyrbilder. Nå åpner et sidepanel på venstre side
seg, og du ser alle sider her.

3. Åpne et Finder-vindu i den mappen du ønsker å legge de separate filene dine.

4. Dra sidene ut av sidepanelet, og inn i Finder. Dette fjerner ikke sidene fra
originalfilen, men lager kopier med bare det utvalget du har dratt ut.
