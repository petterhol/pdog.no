+++
title = "Gjør matoppskrifter mer tilgjengelig"
+++

{{% ingress %}}

Å lage mat skal være gøy og givende, men for mange unge voksne kan det kanskje oppleves
vanskelig å forstå alle instruksjoner i en tradisjonell oppskrift. Populære oppskriftsider på
internett bruker ikke mulighetene vi har med moderne nettsider til å gjøre instruksjonene mer
tilgjengelig for alle.

{{% /ingress %}}

Jeg publiserer selv et lite utvalg oppskrifter her på pdog.no. Her følger jeg de standardene jeg
mener alle bør følge.

#### Skille mellom forberedelser og den faktiske matlaging

Mange ingredienser må forberedes, for eksempel kuttes, deles opp, skylles eller marineres, før man
faktisk går over til matlagingen. La oss ta inspirasjon av fjernsynskokkene, forbered alt først
og legg det klart til "bruk". De små glassbollene er kjekke.

#### Foreslå tilbehør i ingredienslista

Tenk deg at du endelig er ferdig med en to timer lang matlagingsesjon, og så kommer du til siste
steg. "Server gryten rykende varm med kokte poteter til". Tenkte du på poteter da du leste
ingredienslista?

En god ingrediensliste bør inneholde alle forslag til tilbehør som oppskriften foreslår.
Det er lett å gjøre det tydelig at det bare er forslag.

#### Lag en liste over redskaper en bør ha

De fleste har kanskje en stekespade og en kasserolle, det sier seg selv. Men når det først
dypt inne i oppskriften kommer frem at man skal bruke "knuste einebær", og du ikke har noe redskap
som kan knuse dette, da står du i baret. Her har jeg selv endt opp med å måtte improvisere mens
gryta koker.

#### Forklar termologi med verktøyhjelp eller lenker

Moderne nettsider kan bruke verktøyhjelp (engelsk: _tool tip_) for å hjelpe til med å forklare
termologi som kan være vanskelig og fremmedgjørende. Krever det en forklaring mer enn en setning,
kan man lenke til en side som handler om det man trenger å vite om konseptet/begrepet.

"Rør ut hvetemel og vann til en
{{< tooltiplenke
tips="Å jevne er å gjøre noe tyktflytende, her gjør du det med å blande mel i vann" >}}jevning
{{< /tooltiplenke >}}."

{{< tooltips >}}
