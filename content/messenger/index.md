+++
title = "Facebook Messenger trappes ned i 2023"
+++

{{% ingress %}}

I løpet av det gregorianske kalenderåret 2023 vil jeg gradvis trappe ned og avvikle min
bruk av meldingstjenesten Facebook Messenger for et stort flertall av mine kontakter.

{{% /ingress %}}

#### Bakgrunn

Jeg blir stadig med misfornøyd med hvordan enkelte teknologigiganter jobber med
personvern og sikkerhet. For Facebooks og Googles del, er det heller ingen hemmelighet
at det er jeg og mine data som er produktet som selges. Persondata blir stadig mer verdt,
og mener derfor at jeg ikke har råd til å fortsette min avhengighet av teknologigigantene.

Jeg starter med det jeg mener er enklest, som er Facebook Messenger. Her finnes det
mange og velprøvde alternativer over tid.

#### Når skjer endringene

Innen utgangen av 2023-W05 (29. januar 2022)
vil berørte kontakter få informasjon om overgangen. Her legges det opp til
at brukere kan finne en annen plattform i løpet av en periode på 13 uker, det vil
si innen utgangen av 2023-W18 (30. april 2022). Resten av året brukes til å
fange opp avvik og lede de riktig vei.

#### Hva betyr dette for deg?

Hvis du leser denne meldingen er du rammet av nedtrappingsplanen i overskuelig framtid.
Det er derfor på tide å forberede overgangen slik at du er klar til dagen Facebook
Messenger er ute av funksjon.

Hvis du primært kommuniserer med meg på en Apple-enhet:

- til meldinger anbefaler jeg å bruke iMessage i Meldinger-appen
- til lyd- og videosamtaler anbefaler jeg å bruke FaceTime-appen

Hvis du primært kommuniserer med meg på en ikke-Apple-enhet:
jeg anbefaler [Signal](https://signal.org/), en tjeneste som er ende-til-ende-kryptert,
drevet av en ikke-kommersiell organisasjon med fokus på personvern og sikkerhet

Du kan selvfølgelig også sende meg e-post og eller sende meg brev i Posten eller på
Digipost.

{{< knapp-kontaktinfo >}}
