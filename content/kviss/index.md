+++
title = "Gjør kvisser lærerike og engasjerende"
linktitle = "Utbroderte kvissmanus"
[menu]
main = { weight = 9, parent = "Ting jeg har laget" }
+++

<!-- markdownlint-disable -->

{{% ingress %}}

Skal du arrangere en allmennkviss? Gjør kvissen mer interessant og lærerik, enn bare en liste
med tilfeldige spørsmål! Legg ved glidende overganger og interessant informasjon mellom hvert
spørsmål. Her følger et par eksempler på et slike kvissmanus.

{{% /ingress %}}

# Eksempel 1

Kvissen ble skrevet for et julebord desember 2022.

1. I hvilken bydel ligger Kantarellveien?

Kantareller kalles ofte for "skogens gull". Ikke bare har den et vakkert utseende, smaken
er også sterk, karakteristisk og krydderaktig. Den egner seg godt i viltgryter og supper
og inngår i det som kalles en av de "fem sikre", en gruppe sopper i norsk natur som
regnes som trygge fordi de vanskelig lar seg forveksle med andre sopper.

2. Men hva er Norges mest solgte og spiste sopp? (I alle fall om vi skal tro bransjen
selv.)

Men vi skal forlate soppriket for denne gang og heller gå over til musikkduoen Röyksopp.
For de som ikke kjenner sin musikkhistorie, var det to barndomsvenner fra Tromsø (Svein
Berge og Torbjørn Brundtland), som dannet duoen i 1998 og ga ut sin første singel i 1999.
I følge Wikipedia er musikksjangeren "synthpop", og de har også utgitt flere
musikkvideoer som har fått mye oppmerksomhet. Röyksopp deltok også i den aller siste
sendingen av NRK-programmet Lydverket i 2012, med en urframføring av deres nye låt
"Running to the sea".

3. Hva het den kjente norske artisten som sang vokal på denne låta? Etternavn er
tilstrekkelig.

Röyksopp skriver ikke navnet sitt med en norsk ø, men med o med tødler over. Dette tegnet
brukes i mange språk, blant annet på svensk. Vårt naboland avholdt riksdagsvalg tidligere
i år, hvor Sveriges første kvinnelige statsminister Magdalena Andersson ble byttet ut med
Mod-era-ternas partileder.

4. Hva heter Sveriges nåværende statsminister? Etternavn er tilstrekkelig.

Fra 1814 til 1905 var kongerikene Sverige og Norge i en union som vi alle husker og
savner. I perioden hadde unionen fem konger, en av dem var Karl III Johan. I 1852, åtte
år etter hans død, ble Oslos paradegate oppkalt etter kongen og hetende Karl Johans gate.
I bunnen av gata finner vi Østbanehallen, Østbanestasjonen, eller bare "Østbanen". Og
hvorfor heter det Østbanen? Fordi det ikke fantes en jernbanetunnel under byen. Tog fra
vest måtte derfor ende sin ferd på Vestbanestasjonen – eller Vestbanen, da. I motsetning
til Østbanehallen som i dag inneholder restauranter, butikker og turistkontor, er det i
dag to museer på Vestbanetomta.

5. Hvilke to museer ligger her? (Ett poeng per museum.)

Det er ikke bare tog man kan reise med fra Oslo, man kan også reise sjøveien, for
eksempel ut til øyene i Oslofjorden, til museene på Bygdøy eller kanskje helt til
København eller Kiel. Kapteinen på Kielferja har forhåpentligvis tatt utdanning som
dekksoffiser. På skolebenken lærte nok kapteinen om navigasjon og begrepet "nautisk mil".
Det opprinnelige målet for denne er at man tar jordens omkrets over polene, deler på 360
og deretter 60.

6. Hvor lang er en nautisk mil i meter? Vi kan gi ett poeng hvis man er innafor 100 meter
avvik begge veier, og dobbelt poeng for nærmeste innafor.

Og hvis man virkelig går inn på det, ser man at begrepet mil kan ha mange forskjellige
betydninger i forskjellige land. En amerikansk mil er 1,6 km, en italiensk mil tusen
lengder 5 romerske fot, en sveitsisk mil har vært 4,8 km. I 1978 ble låta "Mil etter mil"
av Jahn Teigen sendt som Norges bidrag til Eurovision Song Contest, og kom følgelig på
sisteplass. Eurovision dette året ble avholdt i Paris.

7. Hva heter elva som renner gjennom Paris?

Hvis man går langs denne elva vil man finne Eiffeltårnet, som har en høyde uten antenner
på 300 meter. Eiffeltårnet var verdens høyeste byggverk frem til 1930, da det ble
overgått av den 319 meter høye Chrysler-bygningen i New York City. Apropos USA: forrige
helg var det Thanksgiving, hvor mange amerikanere drar hjem til sine familier for å nyte
et storslått måltid, ofte bestående av kalkun, yams og gresskarpai. Dagen _etter_
Thanksgiving kalles for Black Friday, og er blitt kjent som den største handelsdagen i
USA, og senere adoptert til andre deler av verden.

8. Men hvorfor heter det Black Friday, egentlig? Her tenker vi på betydningen det har for
det det faktisk er i dag.

Noen andre som gjorde et kupp i år var Egon, Sverre og Benny – bedre kjent som
Olsenbanden – da de i årets film klarte å stjele et et svært kjent maleri i Norges nye
Munch-museum. Ressigert av Hallvard Bræin, kom Olsenbanden - Siste Skrik ut på kino i
september i år.

9. Hvem spiller årets karakterer i selve Olsenbanden? (Ett poeng per skuespiller,
etternavn er tilstrekkelig.)

Man kan hefte seg til å si at et annet ord for "bande" er "liga", som kanskje er mer
brukt i den sportslige verden. Jeg husker aalltid på sportsnyhetene at det ble snakket om
"Tippeligaen", uten at jeg helt forstod hvorfor det het det. Svaret er selvfølgelig fordi
det var Norsk Tipping som var hovedsponsor. Nå heter heter det Eliteserien for menn. Jeg
forstår ikke så mye om fotball, men følgende spørsmål har jeg fått verifisert av en
profesjonell fotball-tv-titter:

10. Hvilket lag vant Eliteserien 2021?

Vi skal videre til en annen elite, nemlig verdens elite. I følge det kjente forretnings-
og finanstidsskiftet Forbes, som gir ut en kåring hvert år på verdens rikeste personer.
Kåringen tar utgangspunkt i aksjepriser og kurs fra 11. mars i år. Man kan si hva man vil
om hvordan man måler rikinger, det er sikkert ganske mange som har klart å gjemme sin
velstand på forskjellige måter, eller har blitt rik på illegitime måter. Men – Forbes er
det beste vi har. I år har vi en ny person på topp som "verdens rikeste person".

11. Hvem er – i følge Forbes 2022-liste – verdens rikeste person, og hvem slo vedkommende
som nå er verdens nest rikeste? (2 poeng.)

En annen form for rikdom er det å være rik på naturressurser, blant annet vannkraft,
olje, naturgass og fiskeri eller havbruk. Spesielt olje og gass har betydd mye for landet
vårt, og vi kan si at det hele startet med et viktig funn på Ekofisk-feltet. Mens andre
internasjonale oljeselskaper nesten ga opp, gjorde Philips Petroleum et siste forsøk – og
traff blink.

12. Hvilken dato har gått inn i historien for når det siste forsøket skjedde?

Serien LYKKELAND på NRK handler om tiden da Stavanger opplever store omveltninger når
byen går fra å være et pietistisk samfunn med fiskeri, sjøfart og jordbruk som
hovednæringer, til å bli en internasjonal, rik oljeby. Stavanger ble for alvor
"oljehovedstaden" da statens oljeselskap Statoil (som nå heter Equinor), ble opprettet av
Stortinget i 1972 og hovedkontoret lagt til Stavanger. Det samme ble Oljedirektoratet,
som i tillegg til et kontor i Stavanger har et kontor på Norges største Fastlands-øy. Her
ser jeg meg nødt til å presisere at Svalbard, Jan Mayen eller Norges biland ikke er en
del av Fastlands-Norge.

13. Hva heter byen – og øya? (2 poeng.)

Ferdig med øyer! Vi skal videre til et land helt uten kystlinje – og det er Tsjekkia!
Noen av oss er så glad i "Tre nøtter til Askepott"", at vi ser improforestillingen
"Tre nøtter til WHO?!" hver jul på Det Andre Teatret. Andre nøyer seg med Knut Risans
norsk-dubbede versjon av filmen fra 1973.

14. Men hva er innholdet i de tre nøttene?

*Og her kommer svarene*

1. Søndre Nordstrand.
2. Sjampinjong.
3. Susanne Sundfør.
4. Ulf Kristersson.
5. Nobels Fredssenter og Nasjonalmuseet.
6. 1852 meter.
7. Seinen.
8. Da tall går fra rød til sorte i regnskapsbøkene.
9. Egon spilles av Anders Baasmo, Kjells spilles av Elias Holmen Sørensen og Benny spilles av
John Carew.
10. Bodø/Glimt.
11. Elon Musk overtok for Jeff Bezos.
12. Lille julaften 1969.
13. Harstad og Hinnøya.
14. I den første nøtten er det jegerutstyr, i den andre er det en ballkjole, og i
den tredje og siste nøtta finner vi en brudekjole.

# Eksempel 2

Kvissen ble skrevet til en julaftensamling i 2024.

Vi befinner oss nå på Fornebu, denne halvøya som virker veldig som Oslo,
men ikke er det. Her har det skjedd stor utvikling de siste årene. Mange
nye boligområder har kommet til, Fornebubanen er på vei, det har åpnet
et kjøpesenter hvor Marte jobber nå i jula, og flere store selskaper
slik som Equinor, Aker Solutions, Evry har sine store og flotte
hovedkontorer her. Men før dette var halvøya preget å være hjem til
Norges tidligere hovedflyplass.

1. Hvilket år stengte Fornebu og ble flytta til Gardermoen?

Men det var ikke selvskrevet at det skulle være nettopp Gardermoen som
tok over som Norges hovedflyplass. Flere alternativet ble drøftet, og
Stortingets flertall bestemte seg i 1988 for et annet sted i nærheten.

2. Hva heter dette stedet?

Det er ikke bare metallfugler som har tatt av fra Fornebu. Store Norske
Leksikon lister opp hele tolv verneområder. Blant de finner vi «Alv
naturreservat», som er en liten holme vest for her vi er nå. Holmen er
fredet for hekkende sjøfugl, og en måling fra 2005 viser til en stigende
hekkeaktivitet for gråmåker og sildemåke.

3. En av de som passer på fuglelivet og gjør slike observasjoner, er
naturvernorganisasjonen «Norsk Ornitologisk Forening». I 2021 skiftet
organisasjonen navn til noe litt mer internasjonalt og lettlest. Hva
heter den i dag?

4. Hva er det vitenskaplige navnet på måkefamilien?

En annen familie som holder til her på Fornebu, er selskapene i
Telenor-gruppen. Vi kjenner den kanskje mest som en norsk
telekomoperatør, men de holder til i resten av Norden, og med sine
betvilsomme virksomheter i Asia.

Her ute ligger også som tildigere het «Telenor Arena», og denne arenen
har vært vertskap for en stor rekke internasjonale artister, inkludert
navn som Tina Turner, Metallica, Lady Gaga, Justin Bieber og mange
flere. Også shows slik som Disney on Ice, diverse messer slik som
Boligmessa, andre idrettsarrangementer slik som håndball-VM, med mer,
har blitt arrangert her.

5. I hvilket år ble Eurovision Song Contest arrangert i Telenor Arena?

Men arenaen ble opprinnelig bygget for å være hjemmebanen til et
fotballag.

6. Hvilket fotballag – og hvor holder de til nå?

Hvis man derimot vil spille fotball i behageligheten av sin egen sofa
hjemme i stua, kan man for eksempel få tak i en kopi av videospillet
«FIFA», en fotballsimulator som har kommet ut hvert år siden 1993 til
2022 og utgitt på en rekke spillkonsoller og -plattformer.

7. Ett av de spillkonsollene man kan spille dette videospillet på,
feiret 30 år i år. Hva heter denne aktuelle spillkonsollen?

8. Hvilket brettspill går ut på å bygge og utvikle bosetninger, veier og
byer på en øy, og er spesielt populært i strategimiljøer?

Når vi sier at 30-årsjubileet var i år, ble den bare lansert i ett land
først, deretter Nord-Amerika og Europa. Det heldige landet var Japan,
som ofte skiller seg ut i slike sammenhenger.

Men når vi er innom Japan må vi jo selvfølgelig snakke om signaturretten
sushi som vi er godt kjent med her til lands. Mens vi kan gå på fine
restauranter for å nyte det, er opprinnelsen egentlig gatemat fra Tokyo,
og er en svært passende rett å servere på samlebånd, eller sushibånd som
kanskje er mer vanlig å si.

Jeg tør ikke begi meg ut på så mange flere fakta om sushi, så da tar jeg
heller noe mer personlig: Min favorittrestaurant i Oslo hadde faktisk
Oslos første samlebånd for sushi (eller, så har jeg hørt). Da het den
Sushi & Wok. For noen år renoverte de etter krav om å innskrenke
restaurantens areal, og da forsvant båndet. Nå heter restauranten Nabo
Kitchen Bar, og ligger i Essendrops gate på Majorstuen, ved siden av en
stor og kjent kinosal.

9. Relatert til sushi, og ofte på forskjellige sushimenyer her til
lands, finner vi «sashsimi». Hva er «sashimi»?

10. Hvilken japansk suppe er laget av fermenterte soyabønner?

Det finnes også noe man kan kalle for sushisalat, som kanskje er bedre
kjent som poke bowl. En annen type salat er Cæsarsalat, som ikke har noe
med selveste Julius Cesar å gjøre.

Det som derimot har med Julius Cesar å gjøre, er Romerriket, som jeg
bare har tenkt på én gang denne uka, da jeg kjøpte en Asterix-tegneserie
til julestrømpa!

Ja, hva skal vi si om Romerriket, da? Mektig siviliasjon, stort omfang, 
eksisterte både før og etter Kristus. Kjent for imponerende
ingeniørkunstverk, som akvedukter, veier og amfiteatre, samt sitt
effektive militære system og avanserte juridiske struktur.

Næh – kjedelig! La oss heller tenke på gladiatorkamper! For hva er vel
mer underholdende enn en skokk svette, muskuløse menn (og av og til
kvinner!) som denger løs på hverandre med sverd, nett og tridenter foran
et brølende publikum? Dette var ikke bare kamp – det var showbusiness!
Glem Netflix, glem TikTok – her snakker vi om direktesendt voldelig
reality-TV, der “å bli stemt ut” betydde å bli stemplet med et sverd i
milten.

11. Hvilket berømt byggverk i Roma ble brukt til gladiatorkamper?

12. Og Roma regnes som en av to hovedstader i Romerriket. Hva het den
andre byen som ble utpekt som hovedstad i det østlige Romerriket?

Hvis man vil se Gladiatorkamper idag, er det nok best å gjøre dette på
skjermen. I filmen «Gladiator» fra år 2000, følger vi en eomersk general
som får hele familien drept av en nyinnsatt keiser. Selv blir han solgt
som slave, og ender opp som gladiator i, ja, et berømt byggverk i Roma.

13. En oppfølger kom ut bare for en måned siden, med navnet «Gladiator
II», skrevet med Romertall. Hvem har regissert "Gladiator II"?

14. Den første Gladiator-filmen var nominert for 7 Oscar-statuetter, og
vant 5 Oscar-statuetter, inkludert beste film, skuespiller,
kostymedesign, lyd og visuelle effekter. Hvor mange Oscar-statuetter kan
en film egentlig vinne? Jeg har sjekket. Rekorden er 11, og deles av tre
filmer per i dag. Hvilke filmer? Her er det nok med en riktig for å få
poeng, men kodus til den som klarer alle tre.

Den personen som derimot har flest nominasjoner (59) og statuetter (22)
er Walt Disney. 1. januar i år skjedde det noe spesielt, da filmen som
introduserte Mikke og Minnie Mus til verden, mistet
opphavsrettbeskyttelsen (copyright) i AFS.

15. Hva heter denne ikoniske filmen?

16. En annen type beskyttelse for noe man har laget, er patenter.
Hvilken myndighet gir ut patenter i Norge?

Men ikke alle ideer blir skapt i studoer eller på kontorer. Noen ganger
oppstår de rundt et bål, på en fjelltopp, eller mens man stirrer ut over
havet. Gjennom historien har mennesker brukt historier og myter til å
forklare verden rundt seg, skape håp, og kanskje til og med skremme
litt.

17. I mange norske folkeeventyr møter vi en skikkelse som bor under
broer og ofte lurer på hvem som "tripper på hans bro". Hvilken skapning
snakker vi om?

18. I norrøn mytologi vokter Midgardsormen noe veldig viktig. Hva er
det?

Midtgardsormen er også navnet på et anlegg av avløpsledninger langs
nedre del av Akerselva og i sentrum, som ble ferdigstilt i 2014. Oslo
sentrum, spesielt Bjørvika, har vært under stor endring, og er nå snart
et levende og fint bysentrum der det tidligere var industri og motorveg.

19. Hvilket år åpnet det nye Munch-museet?

20. Og et annet ferdigutviklet modernisert i byrområde er Aker brygge.
Fra denne aktuelle bryggen kan man ta båt hit til Fornebu. Men det er
ikke en selvstendig båtrute. Hvor går båten videre?

**Og her kommer svarene**

1. Oslo lufthavn Fornebu ble åpnet i 1. juni 1939, og ble utvida flere ganger helt til
Oslo luthavn, Gardermoen tok over 7. oktober 1998.
2. Hurumlandet.
3. Organisasjonen heter nå Birdlife Norge.
4. Larinae
5. 2010.
6.  Stabæk Fotball, og nå har de flyttet hjem til Nadderud Stadion.
7. PlayStation 5.
8. Settles fra Catan
9. Rå fisk uten ris.
10. Misosuppe.
11. Colousseum.
12. Constantinople (Byzantium, Nova Roma, New Rome, Second Rome, Eastern Rome, Roma
Constantinopolitana, Constantinopolitan Rome, Lygos, Augusta Antonina, Kostantiniyye,
Istanbul, Stamboul, Istambol, er bare noen eksempler fra Wikipedia-artikkelen «Names of
Istanbul»).
13. Ridley Scott, samme som den første.
14. Ben-Hur fra 1959. Titanic fra 1997. Ringenes herre: Atter en konge fra 2003.
15. Steamboat Willie.
16. Patentstyret, underlagt Nærings- og fiskeridepartementet, og holer til i Nydalen.
19. 2020
