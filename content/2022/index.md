+++
title = "Ukeskalender i ISO 8601-format"
lastmod = 2021-04-07T22:00:00
[menu]
main = { weight = 9, parent = "Teknologi og produktivitet" }
+++

{{% ingress %}}

Godt nytt ISO 8601-år! Ved å bruke den internasjonale standarden for datonotering og spesifikt
ukenummer (ISO 8601), har jeg fremstilt en alternativ kalender med klare fordeler over den
gregorianske kalender som brukes i vår del av verden i dag.

{{% /ingress %}}

Datoer angis på denne måten: ```ÅÅÅÅ-Www-D``` hvor ```ÅÅÅÅ``` skal være årstallet,
``` W ``` står for "Week" og skal følges av ```ww``` som er ukenummeret med to siffer,
og til slutt ```D``` for dag med ett siffer.

Eksempel: ```2022-W05-6``` er lørdagen i uke 5 i 2022. I dette tilfellet er det 5. februar 2022.

{{% expand
 ident="fordeler"
 bait="Les mer om fordelene til denne kalenderen her"
%}}

Denne nye kalenderen har en rekke fordeler over den gregorianske kalender:

I stedet for måneder, har jeg tatt utgangspunkt i kalenderuker.

- Hver uke starter på en mandag, og slutter på en søndag, og har derfor 7 dager.
- Mandag er dag 1, søndag er dag 7.
- Et år er inndelt i 52 eller 53 uker. På den måten er det bare én gang i året det er et
avvik på antall, i stedet for 12 ganger.
- Hver uke har et ukenummer, det samme som i den gregorianske kalenderen.  

Man ser alltid hvilken ukedag det er

- Dette gjør det mye enklere for alle som planlegger aktiviteter, siden man stort sett
har faste avtaler eller rutiner knyttet til ukedager, ikke datoer.
- En del høytidsdager er også på faste ukedager, nå trenger man bare å huske hvilket
ukenummer.  

Langtidsplanlegging blir enklere

- Å kunne se en mye lengre kalender gjør det lettere å planlegge langt frem i tid.
- Å telle uker, foran individuelle datoer eller på kryss av måneder, er lettere.  

Året er i stedet delt inn i fire årstider, men du kan dele det inn som du vil

- Årstidene under er bare ment som et eksempel.
- Hvis man deler inn i fire årstider, vil hver årstid inneholde 13 uker, bortsett fra
år som har 53 uker, da vil den siste årstiden inneholde 14 uker.  

Det er lett å konvertere fra den gregorianske kalender til denne. Finn ut hvilken uke og
ukedag det er i den gregorianske kalender, så har du svaret.  

{{% /expand %}}

Det gregorianske kalenderår 2022 blir et prøveår for min implementering av kalenderen. Hvis
du synes dette er interessant, kan du
[melde deg på nyhetsbrevet mitt](https://tinyletter.com/pdog) hvor du får stadig mer
informasjon kalenderen, påminnelser om kommende hendelser og mulighet til å bli med på
utviklingen!

{{% 2022 %}}
