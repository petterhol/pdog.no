+++
title = "Beste praksis for QR-koder"
[menu]
main = {weight = 2, parent = "Personvern og sikkerhet" }
+++

{{% ingress %}}

QR-koder har blitt populært å putte på diverse plakater, menyer, apparater o.l., men fører også med
seg en del utfordringer knytta til personvern og tilgjengelighet. Denne artikkelen er skrevet til
deg som publiserer og trykker opp QR-koder.

{{% /ingress %}}

{{% alert
 color="info"
 align="center"
 header="Beste praksis"
%}}

I forbindelse med QR-koden bør du alltid angi en forklaring for hvordan man kan besøke siden du
ønsker uten å skanne koden med en mobiltelefon. Dette bør aller helst være en kortlenke som er lett
å skrive inn, på et domene du kontrollerer.

{{% /alert %}}

#### Hvorfor følge beste praksis

- Manglende støtte i operativsystem: Noen mobiltelefoner mangler (fremdeles) støtte for
QR-kodelesing i kameraappen på mobiltelefonen. Brukere må da henvende se til tredjeparts-apper, som
er upraktisk og tar tid å laste ned.
- Tredjepartsapper har sine problemer: Dyre abonnementsløsninger, reklame som blokkerer innhold
eller forespørsel om tilganger som ikke er relevant for jobben den skal utføre.
- Tilgjengelighet: Noen mangler teknisk evne til å skanne QR-koder, og ev. til å laste ned en
tredjepartsapp for dette. Noen skjønner kanskje ikke hva en QR-kode er eller hvorfor den skal
skannes.
- Nettvett: Brukere læres ofte opp til å ikke trykke på ukjente og skumle lenker, og kanskje aller
helst ikke trykke på noe som helst, men søke opp den informasjonen man trenger. En QR-kode er enda
verre enn en ukjent lenke, da man ikke kan se hvor den leder, og QR-kodeskannere ofte leder deg
rett inn på siden uten å vise deg lenken først.
- Ikke bruk kortlenketjenester som bit.ly. Det beste er om du kan skape kortlenker på ditt eget
domene.

{{< tilbakemelding
header="Har du noen innspill til god QR-kode-etikette?"
id="qr"
>}}
