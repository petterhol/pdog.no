+++
title = "Årlig revisjon"
[menu]
main = { weight = 9, parent = "Forbruker" } 
+++

{{% ingress %}}

Det er ikke bare regnskap og bedriftspraksis som skal revideres. Man kan rett og slett
kjøre en revisjon på sitt eget liv knyttet til alt det praktiske omkring sitt eget liv.
Nedenfor finner du en liste jeg kaller for "årlig revisjon", rett og slett en samling av
tilfeldige ting man kan sjekke, rydde opp i og holde seg oppdatert på, på årsbasis. Det
er skrevet med utgangspunkt i det å bo i Norge, selv om noen av tipsene ikke handler om
det. Jeg mener også at det beste utgangspunktet for å ta en slik revisjon er i romjula,
men det er selvfølgelig heller ingen forutsetning.

{{% /ingress %}}

{{% jumbotron
	header="Offentlige myndigheter og ærend"
%}}

Selv om vi samhandler med offentlige myndigheters tjenester ofte, kan det allikevel være greit
å ta på noen kritiske briller for å sjekke at alt er som det skal. Er noe galt, er det lettere
å fikse opp i det nå, enn å vente til det skjærer seg.

{{% /jumbotron %}}

##### ID-portens innloggingsmekanismer
Hvis du skal logge på en offentlig nettside i Norge, blir du som regel alltid sendt til
[ID-porten {{< ext >}}](https://eid.difi.no).
Her får du valget mellom fire innloggingsmetoder: MinID, BankID (med kodebrikke eller app),
Buypass ID (med smartkort eller mobil) og Commfides.

BankID på mobil er på vei ut, men bruker du fremdeles dette kan det være lurt å sjekke at du
har gått over til BankID på kodebrikke eller BankID på app.

Du kan ha flere metoder aktivert for deg samtidig, og noen tjenester krever et høyere
sikkerhetsnivå, som gjør at noen av disse blir utilgjengelige.

Det er uansett fint å ha et bevisst forhold til dine innloggingsmetoder, og du burde derfor
sjekke at du har tilgang og at innstillingene dine er korrekt.

- For MinID, kan du sjekke aktivering, kodebrev og mer på
[Digitaliseringsdirektoratets
nettsider {{< ext >}}](https://eid.difi.no/index.php/nb/minid).

- Man kan logge inn på [BankIDs nettsider {{< ext >}}](https://bankid.no/privat/min-side)
for å teste om man har tilgang, oppdatere kontaktinformasjon, endre passord og se hvilken
bank som har utstedt din BankID og hvor lenge den er gyldig. Flere innstillinger rundt BankID
sjekker du i nettbanken din.

- Buypass ID er utstedt av Buypass, og brukes nok primært i helsetjenesten, kommuner
og noen andre sektorer. Har du allikevel dette, kan du [logge inn og sjekke at du fremdeles har
tilgang {{< ext >}}](https://www.buypass.no/produkter/buypass-id-smartkort).

- Commfides er noe av det samme som Buypass, og kan utstedes privat, men mest sannsynligvis
mest i enkelte sektorer i næringslivet.
[Logg inn på Commfides nettsider {{< ext >}}](https://www.commfides.com/logg-inn/).

---

##### Kontakt- og reservasjonsregisteret: sjekk og oppdater opplyninger

Nå som du har funnet ut at innloggingen til ID-porten er i orden, kan du logge inn i det spennende
"Kontakt- og reservasjonsregisteret", som bare er statens måte å finne ut hvordan de når deg på.

Her kan du legge inn mobiltelefonnummer, e-postadresse, endre eller fjerne  din digitale postkasse,
reservere deg mot kommunikasjon på nett og endre målform på kommunikasjon med staten.

[Logg inn via Digitaliseringsdirektoratets
nettsider {{< ext >}}](https://brukerprofil.difi.no/minprofil/).

---

##### HelseNorge: sjekk opplysninger og oppdater
Hvis du ikke har vært innom denne siden på lenge, kan du glede deg over en rekke
funksjoner knyttet til deg som pasient i helsevesenet. Her finner man henvisninger,
legemidler, prøvesvar, helsekontakter, pasientjournal, koronasertifikat, vasiner,
pasientreiser, frikort og egenandeler, Europeisk helsetrygdekort, fastlegeinformasjon og
-bytte, sykdom og kritisk info, dokumenter, donorkort, kjenejournal, helseregistre,
forskning og screening og Helfo-refusjon, for å nevne noe. Å sette av tid for å gå
gjennom denne siden, se at alt er registrert korrekt, og legge inn informasjon for
eksempel om donortilstand og kjernejournal, kan hjelpe deg seinere.

[Logg inn på helsenorge.no {{< ext >}}](https://helsenorge.no).

---

##### NAV: sjekk opplysninger og oppdater
Alle har et eller annet å gjøre med NAV, så da kan det være fint å logge inn for å sjekke
for eksempel sykemeldinger, utbetainger eller pensjon. Mottar du ytelser fra NAV er du
kanskje godt kjent her inne, men ta gjerne en ekstra titt for å se at informasjon er
korrekt.

[Logg inn på nav.no {{< ext >}}](https://www.nav.no).

---

##### Skatteetaten: sjekk opplysninger og oppdater
Nylig har Skatteetaten lansert "Min side", hvor man kan sjekke kontaktinformasjon,
opplysninger i Folkeregisteret, oversikt over skatt, skattekort, skattemeldinger og
skatteppgjør, kontonummer, hvilke arbeidsgivere som henter skattekortet ditt og
opplysninger de har sendt inn om deg. Du kan også om noen har tilgang til dine
skatteopplysninger, ev. delegere eller fjerne delegering.

Man får også sitt skattekort i desember, så dette er en god anledning til å se over det
og gjøre endringer i henhold til planlagt økonomi i det neste året.

[Logg inn på skatteetaten.no {{< ext >}}](https://skatt.skatteetaten.no/web/minside/).

---

##### Reservasjon mot uadressert reklame i postkassa
Får du reklame i postkassa du ikke vil ha? Da kan du merke den med
"Nei takk til uadressert reklame". Tilsvarende må den merkes hvis du ikke vil ha gratisaviser.
Har du postboks på postkontor eller Post i butikk, må du si ifra der. Der kan du også hente
klistremerker til dette formålet.

Det finnes ikke noe sted man kan registrere sin reservasjon, og hvem som helst som har fysisk
tilgang til postkassen din, kan trosse ditt ønske. Husk at Posten ikke er de eneste som distribuerer
post og reklame i postkasser.

En av de enkleste måtene å merke en postkasse på, er å bestille det på
[Postens nettbutikk (skiltbutikken.posten.no) {{< ext >}}][posten-skilt], hvor man får
et stort poastkasseskilt med 8 tekstlinjer til under 200 kroner inkludert frakt.

---

##### Brønnøysundregistrene: Reservasjon mot telefonsalg og adressert reklame
Alle som sender ut reklame rettet mot privatpersoner som kunder, plikter å oppdatere
lisene sine mot Reservasjonsregisteret minst hver måned. Logger man inn kan man legge til
sin reservasjon i hver kategori, samt registrere telefonnumre og tilleggsadresser.

[Logg inn via Brønnøysundregistrene
{{< ext >}}][brreg-telefonsalg]

---

##### Brønnøysundregistrene: Oppdater opplysninger for ditt foretak
Mange av oss har et foretak, som regel enkeltpersonforetak, registrert i
Brønnøysundsregisterne. Hvis du ikke har et så aktivt forhold til oppføringen i seg selv,
kan det være lurt å sjekke om opplysningene i den stemmer, som adresser, navn, formål,
kontaktpersoner og så videre. Hvis du ikke bruker foretaket, kan det kanskje være like
greit å avslutte det?

[Registrer opplysningene på Samordnet registermelding {{< ext >}}][brreg-foretak].

---

##### Pass og nasjonalt ID-kort: utløpsdato
Bruk anledningen til å sjekke at du har tilgang på og har sjekket utløpsdato på pass og
nasjonalt ID-kort. Bestill nye timer om nødvendig.

[Bestill på politiet.no {{< ext >}}](https://www.politiet.no/tjenester/pass-og-id-kort/)

---

##### Statens vegvesen: kjøretøy og førerkort
Vegvesenet har fått en del digitale tjenester. Her kan du se en oversikt over dine kjøretøy og
førerkort. Bruk anledningen til å sjekke at alt er riktig her, inkludert neste EU-kontroll.

[Logg inn på Statens vegvesen sine nettsider {{< ext >}}](https://www.vegvesen.no/dinside/).

---

##### Din kommune: Tømmekalender for det nye året
Hvis du har tømming av søppel hjemme hos deg, kan det være lurt å sjekke om det finnes en
ny kalender for året, eller bare holde deg oppdatert på når søppel tømmes hjemme hos deg.

Sjekk nettsidene til kommunen din.

---

##### Ditt transportselskap: Sjekk nye rutetider
Rutetider oppdateres ofte i forbindelse med helligdager. Overgangen til juleruter brukes
ofte som en anledning å ha "gyldighet til"-dato på ordinære ruter.

Sjekk nettsidene for ditt transportselskap.

---

##### Din kommunes bibliotek: Lånte titler, purringsaldo og digitale kilder

Det kan være lett å glemme en biblioteksbok. Sjekk om du, eller kanskje barna, har noen utestående
lån og ev. purringer som må betales til biblioteket. Ta også en titt innom Min side på bibliotekets
nettsider, og se om det har kommet noen spennende tjenester som kan brukes digitalt. Deichman
i Oslo tilbyr for eksempel ferske aviser og ordbøker som digitale kilder.

{{% jumbotron
	header="Privat økonomi og forsikring"
%}}

Forbrukerøkonomene vil sikkert at du skal sjekke gebyrer, lånerente og vilkår på diverse
banktjenester du har, og det lar vi være opp til dem å forklare deg gjennom media. Her går
vi løs på det mer grunnleggende: har du det du trenger, har du et bevisst forhold til hva du har,
og bør du gjøre noen endringer?

{{% /jumbotron %}}

##### Gjennomgang av kontoer i banker
Din forrige skattemelding burde være et godt utgangspunkt for å finne alle banker hvor du
har bankkontoer. Logg inn på hver av dem og ta en vurdering på om bankkontostrukturen er
fornuftig. Burde du stenge noen, eller åpne noen? Endre navn? Endre disponenter? Sjekk
også dine bankkort, og om det er behov for å gjøre endringer her.

---

##### Gjennomgang av bankkort

Ta både en titt på betalingskortene du har i nettbanken og i lommaboka. Har du riktig
mengde kort? Går de ut på dato snart? Har du lagret de i din passordhåndterer eller
nettleser – om ønskelig? Har du kopi av kortene til de som kanskje trenger det, eller
burde du frata noen kopier? Har du kort i nettbanken som du ikke har fysisk tilgang på
lengre?

---

##### Sjekk andre kontoer

Det kan hende du har penger andre steder enn tradisjonelle bankkontoer, for eksempel
aksjekontoer, PayPal, Norsk Tipping, Norsk Rikstoto og andre spillselskaper, eller lastet på
diverse apper/tjenester. Prøv å finn ut hvor du har penger, og ta stilling til om du bør
gjøre noe med det, eller om det er bra slik det er.

---

##### Gjennomgang av gavekort
Det er lett å glemme gavekort, og kanskje fordi du har fått gavekort til jul, er det en
perfekt anledning til å sjekke gyldigheten og saldoen på gavekort du eventuelt har fått
tilsendt.

---

### Deg selv på nett

##### Sjekk etter datalekkasjer på Have I Been Pwned?
Denne nettsiden lar deg skrive inn en e-postadresse eller telefonnummer - eller et
passord, for å finne ut om det har vært med i en registrert lekkasje. En god og trygg
påminnelse for alle at vi burde bruke unike passord på alle tjenester. Hvis du eier et
domene, kan du til og med sette opp varsling på det domenet.

[Sjekk selv på haveibeenpwned.com {{< ext >}}](https://haveibeenpwned.com).

---

##### Facebook-revisjon
Det kan være lurt å ta en titt på Facebook-profilen din, samt innstillinger. Under er tre
viktige områder jeg mener man i alle fall bør gå igjen.

**Venner**: Kjenner du (fortsatt) alle du er venn med på Facebook? Tenk litt over hva du bruker
Facebook til, og om alle som på vennelista di burde få med seg innholdet. Noen ganger
godtar vi folk vi egentlig ikke kjenner, er dette folk som burde ha tilgang til din
personlige informasjon?

**Minnekonto**: Hva skjer med Facebook-kontoen når du dør? Husk å bestemme om du vil sette opp en
minnekonto, hvem som skal administrere den og legge opp årlig påminnesle.

**Personvernsinnstillinger**: Bruk litt tid på å gå gjennom og sjekke innstillingene som blant
annet forteller hvem som
kan se dine innlegg, mulighet til å begrense dine tidligere innlegg, se hvem som kan
finne og kontakte deg og hvordan Messenger skal håndtere meldinger fra personer du ikke
er venn med på Facebook.

[Innstillingene finner du på Facebook-profilen din {{< ext >}}](https://www.facebook.com/settings).

---

##### Søk på deg selv på internett
Ved å søke på deg selv på diverse søkemotorer, kan du finne ut om det er noen ting ute om
deg på nett som du ikke var klar over eller som du ønsker å kontrollere. Typisk vil du
finne oppslag i telefonkatalogen og bedriftsregistre, profiler på sosiale medier,
profiler på diverse tjenester, artikler du har skrevet, medieoppslag, forumposter. Her
kan det også være lurt å bla i sidene på søkeresultatene.

Forslag til søkemotorer: 
- Google
- Bing
- DuckDuckGo

### Annet

##### Mobiloperatørens mine sider
Operatøren din (altså det selskapet du betaler mobilregningen din til) har alltid en
"mine sider" man kan logge på. Det er ekstra viktig å sjekke at alle innstillinger, all
kontaktinformasjon og ikke minst at listen over enheter/SIM-kort aktivert på abonnementet
ditt stemmer overens med virkeligheten.

Årsaken er nemlig at mobilnummeret ditt er en av de viktigste brikkene av din digitale
identitet. Bare tenk på hvor mange ganger du har måtte skrive inn nummeret ditt og fått
en kode på SMS for å verifisere en konto. Hvis noe går galt her, for eksempel at
kontaktinformasjonen din er utdatert og du ikke får regninger, eller at noen har aktivert
ekstra SIM-kort på dine vegne, kan by på store problemer. Vil du lese mer om dette
teamet, søk på "mobilkapring" på nett.

##### Rydd opp på Finn.no-profilen
Det kan være en god besparelse å passe på å kjøpe ting brukt. Hvis det er noe du vet du
ønsker deg, kan det være lurt å søke på noe og deretter lagre søket. Da kan du få varsler
på det på app eller e-post, eller bare ha det på finn.no når du er der inne.

Jeg bruker også å rydde opp i gamle lagrede søk, samt rydde i Favoritter-listene. Da
fjerner jeg ting jeg ikke lengre ser etter.

Dette fikser du på [Finn.no sine nettsider {{< ext >}}][finnno]

##### Logg inn på NRK-bruker for å bekrefte norsk adresse
Hvis du har en bekreftet norsk adresse og kan logge inn med en digital ID, har du
anledning til å se på innhold fra NRK TV på reise i EU/EØS. Det kan være lurt å sjekke at
denne er korrekt stilt inn.

[Gå til NRK-brukeren din {{< ext >}}][nrk-bruker].

##### Rydd opp i nøkler
Under revisjon kan det være en god anledning til å passe på at du har de nøklene du
trenger, flytte over på diverse nøkkelknipper eller nøkkelskap, og tenke gjennom om du
har tilstrekkelig med kopier av nøklene dine. Hva skjer om du mister nøklene, har du en
måte å komme deg inn på? Kanskje du burde legge igjen en kopi på arbeidsplassen, hos en
venn eller i en nøkkelboks.


##### Lojalitetsprogrammer
Sjekk lojalitetsprogrammene du er med i, for eksempel for å finne ut om det er noe å
hente i form av bonuser eller poeng, få tilsendt nye kort eller laste inn kort/strekkoder
på mobilen, oppdatere kontaktinformasjon, og så videre.



[nrk-bruker]: https://innlogging.nrk.no
[brreg-foretak]: https://www.altinn.no/skjemaoversikt/bronnoysundregistrene/registrere-nye-og-endre-eksisterende-foretak-og-enheter---samordnet-registermelding/
[posten-skilt]: vg.no
[brreg-telefonsalg]: https://www.altinn.no/skjemaoversikt/bronnoysundregistrene/reservasjon-mot-telefonsalg-og-adressert-reklame/
