+++
title = "Fletting av dokumenter og e-postmeldinger"
lastmod = 2021-04-07T22:00:00
[menu]
main = { weight = 5, parent = "Teknologi og produktivitet" }
+++

{{% ingress %}}

Hvis du har hatt behov for å skape en stor mengde dokumenter med en mal og en del
variabler, trenger du å bruke fletting. Denne oppskriften viser deg hvordan du bruker
Word, Excel og Outlook til å flette dokumenter til utskrift og e-postmeldinger.

{{% /ingress %}}

Guiden er skrevet for Office på Mac, men kan sannsynligvis anvendes på Windows også.

#### Hvis du skal sende ut e-post: sett Outlook som din standard e-postleser

1. Gå til Mail og velg Mail > Valg i menylinjen.
2. Under fanen Generelt, velg Microsoft
Outlook som Standard e-postleser.
3. Hvis du har Outlook og Word åpen, avslutt de appene,
og åpne de på nytt.

#### Skap regnearket ditt

Selv om du kan lage listen direkte i Word, velge fra Outlook- eller Apple-kontaktene dine
eller importere fra FileMaker Pro, anbefaler jeg å bruke et regnearkprogram for å skape
listen din.

Det er lurt å sørge for at dataen du bruker har overskrifter og er sortert slik at du lett
gjenkjenner de i en lang liste. Du kan fint bruke formler i regnearket ditt, disse blir
med over som verdier.

#### Start flettingen i Word

I Word, åpne et dokument og velg Masseutsendelser. Deretter trykk på Start
utskriftsfletting, og velg enten Brev hvis dette skal skrives ut, eller E-postmeldinger.

Trykk på Velg mottakere, og velg Bruk en eksisterende liste.

For å legge inn variablene, trykk på Sett inn flettefelt og velg tabelloverskriften du
ønsker.

Deretter bruker jeg å skrive ferdig malen og legge inn variabler. Når jeg er noenlunde
fornøyd, trykker jeg på Forhåndsvis resultater og blar meg gjennom oppføringene. Da kan
jeg se om flettingen fungerer som forventet.

#### Ytterligere justeringer

Mens du er i Word, kan du filtrere og sortere listen og lage regler, selv om dette nok er
enklere å gjøre mens du er i regnearket.

Du kan også søke etter spesifikke dokumenter for å se hvordan det blir for dem.

#### Starte flettingen

Trykk på Fullfør og slå sammen. Du får da valget mellom:

- Rediger enkeltdokumenter: dette skaper et nytt Word-dokument hvor alt er flettet, ny
side per oppføring.
- Skriv ut dokumenter: setter opp utskriftdialogen og lar deg gjøre
justeringer på et eksempel som anvendes på alle. Du kan også skrive ut til PDF her som ett
enkeltlokument.
- Flett til e-post: lar deg velge "Til"-mottaker (velg
e-postadressefeltet), sette et emne og deretter velge hvordan det skal sendes.

Velger du e-post, vil Outlook legge alle dokumentene i Utboks og jobbe med det. Dette tar
tid, og du bør ikke bruke maskinen mens dette pågår.

#### Bevaring

Du kan fint beholde både Word-filen og regnearket i en mappe for å kunne gå tilbake og
bruke listene eller dokumentet på nytt. Når du åpner Word-filen, kan du bli bedt om å
finne regnearket igjen.

Husk å endre tilbake til din standard e-postleser etter at du er ferdig med flettingen.
