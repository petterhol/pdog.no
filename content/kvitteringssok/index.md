+++
title = "Tips for søk og etterlysning av kvitteringer"
[menu]
main = { weight = 9, parent = "Forbruker" }
+++

{{% ingress %}}

Det er mange situasjoner der det å ta vare på kvitteringer, kjøpskontrakter, med mer er viktig for
å kunne reklamere på varer og tjenester, levere forsikringskrav eller bestride krav.
Har du mistet kvitteringen din? Her er noen tips for å søke etter eller etterlyse den.

{{% /ingress %}}

{{% alert color="info" align="center" header="Juridisk avklaring"
%}}

Denne artikkelen er rettet til kjøp gjort som privatperson, og ikke ment som tips til hvordan du
som næringsdrivende eller skattemessig fradragsberettiget skal håndtere kvitteringer og andre bilag.
Kontakt en regnskapsfører eller lokale skattemyndigheter for veiledning.

{{% /alert %}}

#### Søk i e-postboksen

Det enkleste og mest åpenbare tipset er å søke i e-postboksen, hvor alle nettbutikker og flere
fysiske butikker sender kvitteringer.

Prøv å søke etter:

- dato for kjøp
- produsentens navn
- navn på produktet
- navn på butikken
- de fire siste sifrene i kortnummeret ditt

#### Kundeklubber og innlogginger

Flere og flere butikkjeder ber stadig om at du kan melde deg inn i deres kundeklubb.
Hvor bra dette er for ditt personvern kan diskuteres, men en av fordelene med dette kan være
at kvitteringer lagres digitalt på kundeklubbens nettsider, eller at du har fått den på e-post
eller sms som følge av dette.

Husk at kjøp i apper ofte lagrer kvitteringene i appen.

#### Forberede en etterlysning

Som et siste steg kan du prøve å kontakte selger. Noen steder er det kanskje naturlig å gå inn,
andre steder er det kanskje naturlig å kontakte på e-post eller ved å ringe.

Før du kontakter selger for å etterlyse kvitteringen, finn frem så mye informasjon du har:

- betalingsmåte
- dato for kjøpet (husk at banker av og til kan skille på bokført dato og faktisk kjøpsdato)
- nøyaktig tidspunkt for kjøpet
- nøyaktig beløp
- en så god beskrivelse av varene som du husker, og antall
- hvordan du kjøpte varen, for eksempel med "klikk og hent",
om du betale i selvbetjent eller bemannet kasse, og så videre
- hvis det er en type butikk hvor kjøpet registreres på navn, navn og sannsynlig adresse på
kjøpstidspunktet
- om du er medlem av kundeklubben: noter ned medlemsnummer eller liknende
- andre spesielle detaljer, som om du fikk en rabatt

Hvis du betalte med et betalingskort, kan det hende at du blir spurt om kortnummeret. Husk at
du kan ha brukt et annet kort eller ha fått byttet kortet siden sist. Min personlige erfaring
er at det er mange anerkjenner at dette har skjedd, og insisterer på at det har skjedd noe feil.

Ved å være godt forberedt, slipper du overraskende spørsmål du ikke kan svare på når noen først
tar seg bryet med å lete opp kvitteringen du burde tatt vare på. 

#### Kontakt selger for etterlysning

Når du endelig har all informasjon du trenger, kan du kontakte selger for etterlysning.

- Vær tålmodig. En selger i en hektisk butikk vil sannsynligvis gjøre lite eller bli stresset
ved å hjelpe deg. Kanskje et er best å komme til butikken på et tidspunkt det er lite trafikk,
eller det er sannsynlig at noen som jobber på bakrommet kan hjelpe deg.

- Legg frem informasjonen du har, og vær ærlig på hva du ikke har. Det kan være lurt å ha
opplysningene skrevet ned, slik at det er lett å kontrollere muntlig.

- Ikke vær redd for å prøve flere ganger. Hvis du for eksempel kommer i kontakt med en sentral
kundeserviceavdeling som ikke kan hjelpe deg, besøk også den lokale butikken for å ta en
dobbelsjekk. Ikke alle ansatte er fullstendig kompetent på alle prosesser, datasystemer og rutiner.

#### Selgers plikt til oppbevaring av salgsdokumentasjon

Noen hevder at selger kan ha en plikt til å oppbevare kvitteringer i x antall år og følgelig
at selger har en *plikt* til å utlevere kvitteringer på forespørsel etter at salget har skjedd.

Det stemmer at bokføringsloven setter krav til oppbevaring. Normalregelen er 5 år for
primærdokumentasjon, og 3,5 år for sekundærdokumentasjon. I tillegg finnes det særkrav for
lengre oppbevaringstid.

Men dette handler ikke om en kjøpers rettighet til kopi av kvitteringer eller faktura. Regelverket
er bygget opp rundt bokførings- og regnskapføringsplikter.

#### Les mer

Hvis du vil forebygge kvitteringsmisting, kan du bruke et robust system for [oppbevaring
av kvitteringer](../kvitteringer).
