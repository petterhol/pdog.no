+++
title = "Anbud på Coop-medlemsksap"
+++

<!-- markdownlint-disable MD013 -->

{{% ingress %}}

For perioden 1. august 2024 til 1. august 2029 utlyses det herved et anbud om å gi meg
tilgang på et medlemsskap i et Coop Norge-samvirkelag.

{{% /ingress %}}

## Bakgrunn

Samvirkelagene organisert gjennom COOP tilbyr sine andeler gjennom medlemskap. For å
bruke fordelene i medlemskapet, er det et krav om at alle kjøp skal registreres med bruk
av et "medlemskort". Medlemskortet kan figurere som strekkode på digitale skjermer eller
som fysiske plastkort.

Ved å bruke kortet i handel på Coop Norges butikker får man en viss prosentandel av
kvalifiserte varers kjøpesum tilbake som en bonus. Man kan også få en direkterabatt på
enkelte rabatterte varer. Man kan også bruke enkelte selvbetjeningsløsninger. Man kan
også få kuponger basert på kjøpemønster for gratis eller billigere varer. Man kan også
få andre fordeler eller tilgang på tjenester i anbudsperioden.

Ulempen med å bruke dette kortet er at det sporer alle kjøp du gjør mot din profil,
slik at Coop Norge kan lagre informasjon om hvem du er, hvor du er når og hva du kjøper.
Jeg ønsker ikke denne informasjonen knytta til mitt navn, og velger derfor å ikke inneha
eget medlemsskap.

## Oppdragsbeskrivelse

Gjennom ditt medlemskap i et Coop Norge-samvirkelag vil du dele en strekkode på
en digital skjerm som vil bli brukt ved handel i butikker tilknyttet
Coop Norge-samvirkelag. All bonus vil tilfalle din medlemskonto. Min fordel er at jeg
kan bruke direkterabatter og selvbetjeningsløsninger. Kuponger vil også i sin helhet
tilfalle deg, men vær oppmerksom på at hvilke kuponger du får vil være tilpasset et
kombinert handlemønster, og du kan derfor ikke forvente de samme kuponger som du har
i dag.

Hvem som vinner anbudet vil avgjøres av hvem som leverer det tilbudet med flest
verdifulle fordeler. Et grunnkrav er å levere strekkode på digital skjerm og medlemskort
på plastkort. Ytterligere fordeler vil være å gi tilgang på innlogging på COOP sin app.

## Vilkår

* Anbudskonkurransen er åpen fra og med 1. juli 2024 og til og med 28. juli 2024.
* I perioden 29. juli 2024 - 31. juli 2024 vil jeg gjennomføre en vurdering av alle
innsendte bidrag.
* Den 1. august 2024 skal et skjermbilde av strekkoden oversendes.
* Anbudet gjelder i tre år fra 1. august 2024 til 1. august 2027, med opsjon på
ytterligere to år til og med 1. august 2029.
* Det forutsettes at du ikke har nåværende planer om å avslutte medlemsskapet til
samvirkelaget under perioden. Hvis du mot formodning skulle ønske å avslutte
medlemsskapet til samvirkelaget, skal du omgående varsle meg og forklare hvorfor.
Du skal gi tilstrekkelig mulighet for meg til å starte et nytt anbud.
* Det gis ikke anledning til å kommentere på innsamlet data fra meg, herunder,
men ikke begrenset til, dato, sted, butikk, klokkeslett, beløp og kjøpte varer.
* Det gis ikke anledning til å tilby kjøp av kuponger.
* Det gis ikke anledning å videresende kommunikasjon fra Coop Norge i forbindelse med ditt
medlemskap, herunder, men ikke begrenset til, e-brev, sneglebrev, tekstmeldinger,
multimediameldinger, Facebook Messenger, Signal, Apple iMessage, eller liknende.
* Brudd på disse vilkårene vil føre til oppsigelse av kontrakten, og du vil bli utestengt
fra anbudsprosesser de neste ti år. Ved svært alvorlige brudd på kontrakten,
vil du bli utestengt på permanent basis.

## Vurderingskriterier

Vurdering av vinner vil skje etter rent subjektive kriterier som ikke er bestemt på
forhånd.

## Ønsker du å delta?

Send en e-post til [coop-anbud-20240229@pdog.no](mailto:coop-anbud-20240229@pdog.no).
