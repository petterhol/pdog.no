+++
title = "Oversikt over penger, gavekort, poeng og rabattkoder"
[menu]
main = { weight = 9, parent = "Forbruker" }
+++

{{% ingress %}}

Det kan være lett å miste oversikten over penger, gavekort, poeng, rabattkoder og liknende
som du forventer å få inn, samt hva du har til gode å bruke og hvordan du bruker det.
Jeg har derfor laget et regneark som holder styr på alt dette for meg.

{{% /ingress %}}

Regnearket inneholder tre tabeller. Jeg bruker Numbers for Mac, hvor jeg lett kan ha de tre
tabellene i samme ark. Bruker du Excel, vil du nok finne det best å ha tabellene i tre forskjellige
ark. Under følger en oversikt over tabellene.

### Venter på

Her fører jeg opp verdier jeg venter på. Det kan være:

- lønn (jeg har ikke min ordinære lønn her, men gjerne for småjobber)
- utlegg
- kompensasjoner/refusjoner
- gavekort jeg skal motta (for eksempel i deltakelse i markedsundersøkelser)
- bonuspoeng (jeg hører opp flyreiser i denne)
- folkefinansierte internettkjøp (slik som Kickstarter)

Jeg har følgende kolonner:

- debitor og beskrivelse og dato (stor fritekst slik at jeg kan legge inn mange detaljer, og
de datoer som gir mening)
- beløp
- valuta (husk at bonuspoeng kan være en form for valuta)
- plattform (hvor pengene kommer, f.eks. på konto, Vipps, som gavekort)
- oppfølgingsdato (dato for når jeg bør følge opp)
- kommentar
- oppgjort (avkrysning)

På oppfølgingsdato bruker jeg *betinget utheving* for å markere de datoer som har passert.

Til slutt har jeg på et filter som filtrerer vekk alle rader som er krysset av i "oppgjort".

### Verdier

Her fører jeg opp små verdier jeg har, som ikke er direkte penger på bankkonto, eiendeler.
Jeg har med følgende:

- gavekort jeg har mottatt
- tilgodelapper
- kryptovaluta
- kontoer med bonuspoeng

Jeg har følgende kolonner:

- hva (beskriver hva det er)
- verdi
- valuta
- kommentar (her legger jeg ofte koder og lenker)
- likvidert (avkrysning)

Jeg har på et filter som skjuler rader jeg har krysset av på "likvidert", da er det brukt opp.

### Rabattkoder

Her legger jeg rabattkoder jeg kan bruke.

Jeg har følgende kolonner:

- hvor
- hva
- hvordan
- når (datoer)
- utløpt (avkrysning)

Jeg har på et filter som skjuler rader jeg har krysset av på "utløpt".
