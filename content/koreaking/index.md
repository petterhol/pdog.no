+++
title = "Minneside: M/S Fjordkongen"
lastmod = 2020-12-26T22:00:00
[menu]
main = { parent = "Kuriøsiteter", weight = 99 }
+++

<!-- markdownlint-disable MD001 MD026 MD036 MD034 -->

{{% ingress %}}

M/S Fjordkongen er det tidligere navnet på en hurtigbåt som gikk i trafikk på rute 2 i Troms
fylkeskommune.

{{% /ingress %}}

{{< img-lisens
    class="img-fluid"
    src="fjordkongen.jpg"
    alt="Fjordkongen tatt venstre side bakfra, båten er i bevegelse i vannet"
    type="Fotografi"
    artistlink="https://commons.wikimedia.org/wiki/User:3s" artist="3s"
    sourcelink="https://no.wikipedia.org/wiki/MS_«Fjordkongen»#/media/Fil:Fjordkongen.JPG"
    source="Wikipedia" lisenslink="https://creativecommons.org/licenses/by-sa/3.0/"
    lisens="CC BY-SA 3.0"
>}}

### Om båtene og utrangeringen

Rute 2 er en viktig rute som knytter kystbyene Harstad, Finnsnes og Tromsø sammen.
Den gikk også innom de mindre stedene Brøstadbotn og Engenes.

M/S Fjordkongen og den ganske likt bygde M/S Fjorddronningen var to flotte båter til dette formålet.
Båtene ble bygget i 2005.
Turen, som tar omkring 3 timer, krevde gode sitteplasser. Båtene hadde to etasjer med
muligheter for å gå ut på dekk. Det var god plass, komfortable seter og høyt under taket.
Det var også en egen salong for de som ønsket bedre arbeidsmuligheter ombord.

Båtene ble tatt ut av drift i 2011 da de ble erstattet av mindre båter på et nytt
anbud. De nye båtene var en skandale. De var små, trange og ubehagelige. De var dessuten bygget
i karbonfiber som gjorde de vanskelig å få til kai når det var bølger ved kaia.
[Blåser vekk i frisk bris][itromso], skrev iTromsø.no samme år.

Båtene var dessuten ikke tilpasset kaianlegget i Harstad, noe som gjorde at kommunen
måtte skaffe en egen flytebrygge til dem.

For oss som brukte båten ofte, var det en stor tragedie at fylkeskommunen byttet ut de store
og flotte båtene.

Dagbladet-kommentator Kjetil Rolness oppsummerte dette i artikkelen:
[Hurtigbåten. En maritim tragikomedie. {{< ext >}}][db]

### Båtene er nå i Korea

Etter at anbudet tok slutt, ble skipene solgt til et sørkoreansk rederi.
MS/S Fjordkongen har fått nytt navn: *Korea King*.

Min venn Thor-Rune Hansen var på reise i Korea sommeren 2015, og besøkte Inchenon, byen der
hurtigbåtene nå opererer. Nordlys intervjuet Hansen etter besøket, som resulterte i dette
oppslaget.

{{< img
    class="img-fluid"
    src="faksimile.png"
    alt=`En faksimile av Nordlys.`
    width="400"
    >}}

[Se filen som PDF](pdf.pdf)

{{% expand
    ident="artikkelen"
    bait="Trykk her for å lese en maskinlesbar tekst"
%}}

NORDLYS ONSDAG 29. JULI 2015 SIDE 10.

#### Før gikk den mellom Harstad og Tromsø. Nå har FJORDKONGEN BLITT FERGE I SØR-KOREA

###### Fjordkongen forlot dronningen og ble Koreakongen.

Byline: Journalist Therese Kongsli Jakobsen therese.jakobsen@nordlys.no

Thor-Rune Hansen og Karl Erik Larsen Hoftaniska er på ferie i Japan og Sør-Korea, og under
oppholdet har de møtt på en gammel kjenning. Fjordkongen, kjent fra hurtigbåttraikken mellom Tromsø
og Harstad går nå som ferge i Sør-Korea under navnet Korea King.

Da Nordlys snakket med Hansen var de i Tokyo. Da de oppdaget at den gamle hurtigbåten MS
Fjordkongen lå til kai i Inchenon, en time utenfor Seoul i Sør Korea, bestemte de seg for å ta
turen dit.

\- Vi visste at båten var solgt til Korea, så vi sjekket på Marine Traic (verktøy for å se hvor
forskjellige båter er, journ. anm.). Når vi så den lå i Inchenon tok vi turen dit. Vi er ikke
spesielt interessert i båter, men det er jo morsomt når man har kjennskap til den, sier han.

**Fergebåt**

Båten går nå som fergebåt mellom Inchenon og noen øyer på utsiden. Hansen og Larsen
kjøpte tur-retur-biletter. For dette betalte de rundt 2000,- for begge to.

\- Det var cirka det samme som når den gikk i rute hjemme, ler Hansen. Han er fra Steigen, men
reiste med Fjordkongen mens den fortsatt var i rutedrift.

Fjordkongen ble bygd i 2005, og levert til selskapet som da het Troms Fylkes Dampsskibsselskap ASA.
Den og søsterskipet MS Fjorddronningen ble satt inn på strekningen Tromsø - Finnsnes - Harstad, og
traikkerte denne strekningen fram til 2011. Den ble imidlertid satt inn i drift igjen da de nye
båtene på streknignen ikke viste seg å være driftssikre nok. I 2013 ble båten solgt til Korea.

**Stas**

Larsen, som er fra Harstad, sover når Nordlys tar kontakt. Han reiste mye med Fjordkongen
i sin tid.

\- Han synes det var stas og se båten igjen, forteller Hansen.

Videre forteller han at båten var mye av det samme.

\- VIP-setene var borte, og jeg tror de hadde nye seter. Ellers solgte de tørket blekksprut
istedenfor tørrisk. Det luktet dog like intenst, ler Hansen.

Guttene, som til vanlig er studenter, var langt ifra alene på båten.

\- Den var stappfull. Folk stod oppreist eller lå og sov over alt.

**Forskjellige kulturer**

Selv om Hansen tror setene er skiftet ut, var det fortsatt mye som minnet
om hjemlandet med båten.

\- Det var fortsatt trykk på glassene med gamle bilder fra Harstad og Tromsø.

Det er stor forskjell på kultu- ren i Norge og Korea. På toalettene hang fortsatt de norske
skiltene om at man ikke skal spyle annet enn dopapir i toalettet. Under hang det et koransk skilt.

\- Vi ble fortalt at det sto at man ikke skulle spyle dopapiret ned i toalettet, men kaste det i
søpla ved siden av, ler Hansen.

**Bildetekster**

- Stort bilde av båten: "KJENNING": MS Fjordkongen opererte tidligere ruta Harstad-Tromsø. Nå heter
den Korea King og går som ferge i Sør-Korea. FOTO: THOR ERIK HANSEN. 
- Bilde av skilt: "ULIK: Norsk oppfordring om å ikke kaste annet enn toalettpapir.
Den koreanske oppfordrer til å ikke kaste noe i toalettet, men bruke søppelbøtten.
FOTO: THOR-RUNE HANSEN. 
- Lite bilde av mann: STAS: Thor-Rune Hansen synes det var stat og se en gammel kjenning
igjen. FOTO: PRIVAT.

EKSLUSIVT for Nordlys-abonnenter og Nordlys+.

{{% /expand %}}

### Bildekarusell

Her er noen ytterligere bilder fra Hansens besøk på Korea King.

{{< korea-karusell 2 >}}

### Les mer

- Følg [KOREA KING på MarineTraffic][mt]. 
- Les mer om M/S [Fjordkongen på Wikipedia][fwp]

[mt]: https://www.marinetraffic.com/en/ais/details/ships/shipid:668521/mmsi:440020080/imo:9328998/vessel:KOREA_KING/_:3e727a8cd557c12da4017be4edb9573a
[fwp]: https://no.wikipedia.org/wiki/MS_«Fjordkongen»
[db]: https://www.dagbladet.no/kultur/hurtigbaringten-en-maritim-tragikomedie/63559632
[itromso]: https://www.itromso.no/nyheter/article469889.ece
