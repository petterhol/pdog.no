+++
title = "Forstå forskjellen på ulike betalingskort"
[menu]
main = { parent = "Forbruker", weight = 1 }
+++

<!-- markdownlint-disable MD001 -->

{{% ingress %}}

I denne artikkelen diskuterer jeg ulike konsepter rundt betalingskort, for å oppklare noen
vanlige misforståelser og sette begreper vi slenger rundt oss i system.

{{% /ingress %}}

#### Hva er betalingskort?

Et *betalingskort* er plastkortene, eller digitale representasjoner av disse, man får utstedt
av en bank. Det finnes følgende kategorier betalingskort:

- *debitkort*, hvor pengene trekkes direkte fra en bankkonto, som mange ofte kaller "bankkort"
- *kredittkort*, hvor man får en faktura på bruken i etterkant
- *forhåndsbetalt kort*, hvor man betaler inn penger direkte på kortet og bruker det som et slags
gavekort

#### Kortnettverk

Kortnettverket er "merket" på kortet, og sørger for enten nasjonale, regionale eller internasjonale
standarder for hvordan kortet skal aksepteres og brukes i alle verdens forskjellige betalingspunkter
(minibanker, kortterminaler, nettbutikker).

De største internasjonale nettverkene heter:

- American Express
- MasterCard
- VISA

Deretter finnes det flere regionale, for eksempel:

- Discover
- Girocard
- JCB
- UnionPay

I Norge har vi vår helt egen BankAxept.

#### Betalingskort i Norge

I norske banker får man tak i følgene kort:

- debitkort
  - BankAxept
    - VISA Debit
    - VISA Electron
    - MasterCard debit
- kredittkort
  - VISA Credit
    - MasterCard Credit
    - American Express
- forhåndsbetalte kort
  - VISA Prepaid
    - MasterCard Prepaid

Noen energistasjoner tilbyr også kredittkort, som i noen tilfeller er fullverdige VISA- eller
MasterCard-kort, og i andre tilfeller er bare et kort som kan brukes på energistasjonen.
I sistnevnte er det kjeden selv som samler inn data fra sine betalingsterminaler og sammenstiller
det på en faktura.

En vanlig "misforståelse" er at man tror at MasterCard alltid er kredittkort, mens VISA er et
debitkort. Det stemmer ikke, som vi kan se over.

#### Banker utsteder kort

Man får ikke tilgang på kort direkte fra kortnettverket (med unntak av American Express i Norge).
Kort må man få av en bank som utsteder det. Det kan enten være en "dagligbank" hvor man får
en rekke normale banktjenester, mens andre banker bare utsteder kredittkort.

#### Betalingsmåter

Alle kort kan brukes fysisk i betalingsterminaler, men ikke alle støtter betalinger over internett.
I Norge gjelder det stort sett BankAxept og VISA Electron.

#### BankAxept er en standard for norske debitkort

Hvis du ser på ditt debitkort, vil det høyst sannsynlig stå at det er både et BankAxept-kort og
et VISA Credit- eller MasterCard Credit-kort. Det er nemlig slik at ett kort kan ha flere
kortstandarder. I butikken betalingsterminalen velge hvilket "kort" den skal belaste,
og i de fleste norske butikker vil BankAxept være foretrukket, fordi gebyrene for å betale med dette
er langt lavere enn VISA eller MasterCard.

Noen betalingsterminaler er satt opp til å utelukkende akseptere BankAxept, som for eksempel
Norsk Tippings betalingsterminaler. Dette er en enkel "løsning" for å unngå spill på kreditt.

#### Apple Pay, Google Pay, Fitbit Pay, Samsung Pay og liknende

"Mobilbetalingstjenestene" er en digital representasjon av et betalingskort, og er ofte knyttet
opp mot det fysiske plastkortet man har. Legg merke til at disse tjenestene ikke støtter BankAxept,
og at du derfor betaler med VISA Debit eller MasterCard Debit, hvis du bruker disse tjenestene.

#### Vipps

Når du bruker Vipps-appen til å sende penger til privatpersoner, kan du velge å sende det med
et betalingskort i appen *eller_ direkte fra en konto. Når du betaler bedrifter, blir du tvunget
til å bruke et betalingskort til dette.

{{< tilbakemelding
header="Lærte du noe, eller var noe uklart?"
id="betalingsmetoder"
>}}
