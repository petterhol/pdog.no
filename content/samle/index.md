+++
title = "Bruk kamera og skjermbilder for å fange det som har din oppmerksomhet"
[menu]
main = { weight = 9, parent = "Produktivitet" } 
+++

{{< gtd >}}

{{% ingress %}}

Visste du at du har et fantastisk verktøy for å samle det som har din oppmerksomhet med deg
til en hver tid, og at det er mye raskere og lettere å bruke det enn noe form for notisblokk?
Kameraet på mobiltelefonen din, og hurtigtast for skjermbilder, vil være den absolutt raskeste,
og rikeste måten å samle noe på. Denne artikkelen tar for seg en av måtene jeg samler
(steg 1) det som har min oppmerksomhet etter Få ting gjort!-metoden til David Allen.

{{% /ingress %}}

#### Den egentlige grunnen til at jeg bruker kamera og skjermbilder

Først og fremst: du er lat, er du ikke? Selv de få sekundene det kan ta å skrive ned noe,
på en papirlapp, på notisblokka på telefonen din, eller på en tavle, kan være avgjørende for hvor
gøy det er å samle. Og er det ikke gøy å bruke produktivitetsystemet ditt, så er det sannsynligvis
noe du utsetter.

Å ta et bilde på telefonen min er derimot såpass enkelt, og raskt, at det knapt krever energi.
Opp av lomma, trykk på kamera-knappen, og skyt motivet. To klikk, så er du der. Så kan du legge
ned telefonen igjen. Smart, ikke sant? Det samme er det med skjermbilder.
Jeg ser noe interessant mens jeg skroller. Ett grep, to knapper.
Telefonen din lager en morsom og gammeldags lyd, og så er du tilbake til der du var.
Latskapen lenge leve! Eller …?

#### Fordi det kommer med noen ekstra fordeler

Metadata! Har du hørt ordet før? I denne sammenhengen fanger du så mye informasjon som kan være
en verdifull kontekst for å seinere tydeliggjøre og organisere det du har samlet. La oss gå gjennom
den informasjonen som følger et bilde.

- **Dato og klokkeslett**: Et av David Allens råd i boka, er nemlig å datere alt du skriver ned.
Kameraet gjør det for deg. Med datering får du verdifull informasjon om i hvilken kontekst du samlet
det. Hvor var du og tankene dine da? Er det såpass lenge siden, at det ikke er viktig lengre?

- **Sted**: Stedet bildet ble tatt på er også verdifull informasjon for meg. Kanskje du tok et
bilde på et spesielt sted, som gir deg verdifull innsikt i hvorfor du samlet det inn.

- **Live Photos**: Dette gjelder bare for iPhone-brukere, men det kan hende at andre telefoners
operativsystem har liknende funksjoner eller tredjepartsapper. Å høre litt lyder i bakgrunnen,
enten det er stillheten av skogen, en overfylt buss eller musikken fra anlegget, blandet med
noen få rammer før og etter selve skuddet, hjelper! Les mer om funksjonen for iPhone her:
[Ta og rediger bilder med Live Photos. {{< ext >}}](https://support.apple.com/no-no/HT207310)

#### Tømme innboksen

Hva blir så innboksen din? Jo, det blir bildebiblioteket. Men det er jo fylt av verdifulle bilder
du vil beholde, og ikke tømme? Her er det nok [mange veier til Roma {{< ext >}}][veier]. Jeg
bruker iCloud-bildebibliotek og Bilder-appen på Mac-datamaskinen min for å håndtere dette. Det
finnes helt sikkert andre måter å gjøre det på, her må du være kreativ.

Prinsippet mitt er følgende: alle bilder og videoer i mitt bildebibliotek skal være i et album.
Album er nok mest kjent for å samle bilder av samme hendelse eller reise, men kan utvides til å
også samle enkeltbilder.

Mine album er følgende:

{{< img-caption
 figure-class="float-right"
    class="rounded"
    src="album.png"
    alt="Logoen til Helt og Holdent"
    width="280"
    img-caption="Liste over albumene jeg har i mitt bibliotek."
  >}}

- naturfoto, hvor jeg samler alle fine bilder jeg tar av naturen, eller byen, for den saks skyld
- enkeltminner, hvor jeg samler alle bilder av mennesker eller minner, hvor jeg ikke har noe særlig
mer enn tre bilder totalt
- kjøretøy og fartøy, et album hvor jeg samler bilde av kule sykler, biler, båter, fly, med mer,
uten at jeg verken synes det hører hjemme som et enkeltminne eller naturfoto
- en mappe med et album per opplevelse, for eksempel reiser, konserter, bryllup, og så videre
- en mappe med flere album hvor jeg samler humoristiske bilder jeg samler eller tar selv
- flere andre mapper til forskjellige prosjekter jeg jobber på
- en mappe med "andre ting" for å samle album med diverse andre ting jeg nødvendigvis ikke synes er
bilder jeg bør samle på som minner, naturfoto eller opplevelser

Jeg har også laget et "smart album" i Bilder-appen. Vilkåret for albumet er enkelt:
"Album er ikke hvilket som helst". Da finner jeg alle bildene som ikke ligger i et album fra før.

{{< img-caption
 figure-class="float-right"
    class="rounded"
    src="regel.png"
    alt="Logoen til Helt og Holdent"
    width="500"
    img-caption="Slik er mitt smarte album satt opp."
  >}}

Når jeg tømmer innboksen vil jeg gjøre et av følgende med hvert bilde:

- legge et i et album
- eksportere bildet til en mappe for arkivering
- sende bildet på e-post eller direktemelding til noen
- sende bildet på e-post eller hente det på andre måter inn i min app for gjøremål og påminnelser
- slette det

For de bildene jeg beholder i album, bruker jeg å raskt sortere/slette bildene jeg ikke vil ha.
Men er det for mange bilder, legger jeg alt i et album, og legger heller inn "kurer bildene fra x"
i mine gjøremål. Jeg vil også av og til bare vandre inn i Bilder-appen med det formål å kurere
album, rydde opp og gjøre andre vedlikeholdsoppgaver med bildebiblioteket mitt.

Det finnes sannsynligvis andre måter å håndtere samme problem i Bilder-appen for Mac, for eksempel
ved å bruke stjernemarkeringer eller liknende.

[veier]: https://www.google.com/maps/dir//Roma,+Den+lille+brusfabrikken,+Nordahl+Bruns+gate+18,+2004+Lillestrøm/@59.9484313,11.0627308,16.16z/data=!4m17!1m7!3m6!1s0x46417cbbc76068d1:0xb3387f98fc605ee2!2sRoma,+Den+lille+brusfabrikken!8m2!3d59.94792!4d11.0669869!16s%2Fg%2F1yw0_r1bm!4m8!1m0!1m5!1m1!1s0x46417cbbc76068d1:0xb3387f98fc605ee2!2m2!1d11.0669185!2d59.9479613!3e1?entry=ttu
