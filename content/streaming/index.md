+++
title = "Hvis noen anbefaler en film eller serie på en strømmetjeneste du ikke har"
linktitle="Tips om strømmetjenester"
[menu] 
main = { weight = 5, parent = "Forbruker" }
+++

{{% ingress %}}

Du har kanskje opplevd at du snakker med noen som ønsker å anbefale deg en film eller en tv-serie,
men at denne anbefalingen fort går ned i verdi med en gang du skjønner at den "går på en
strømmetjeneste jeg ikke har". Her får du noen tips til deg som er i enslik situasjon.

{{% /ingress %}}

#### Man kan avslutte en strømmetjeneste til fordel for en annen

Man er vel ikke bundet til å være lojal til en strømmetjeneste over en annen, er man?

Hvis du har abonnert på strømmetjeneste A lenge, kan man gå til B for en periode, for å så
gå tilbake til A, hvis man vil. Eller kanskje du finner ut at du abonnerte på A av vane, og ikke
fordi du faktisk trenger tilbudet der tilgjengelig hele tiden?

#### Abonner på strømmetjenesten i det antall måneder det tar for deg å se serien

Det enkleste tipset er kanskje å bare å skape et abonnement, som du avslutter når du har sett
det du vil se. Det er ikke så dyrt – faktisk koster en måned på en strømmetjeneste langt mindre
enn hvis du skulle ha kjøpt filmen eller serien på DVD.

Her er noen priseksempler, priser per måned, i norske kroner (NOK) per 2023-W14-4:

- Amazon Prime Video: 65
- Apple TV+: 89
- Britbox: 89
- Discovery+: 49 (+30 uten reklame)
- Disney+: 89
- HBO MAX: 89
- Netflix: 89 (+20 for full HD)
- SkyShowtime: 79
- TV 2 Play: 149
- Viaplay: 159 kr

#### Start en gratis prøveperiode

Er du en dedikert tv-titter, kan det godt hende at du klarer å se ferdig en serie på
strømmetjenestens gratis prøveperiode. Dessverre virker det som at de fleste store aktørene har
sluttet med prøveperioder, men det kan hende det kommer kampanjer nå og da.

Her er noen prøveperiodeeksempler per 2023-W14-4:

- Amazon Prime Video: 7 dager
- Apple TV+: 3 måneder ved kjøp av en Apple-enhet
- Britbox: 7 dager
- Discovery+: 7 dager

#### Sjekk om du kan få det inkludert

Noen ting du kanskje allerede abonnerer på, har strømmetjenestene inkludert. For eksempel
mobilabonnementet ditt, eller det TV-abonnementet som du har inkludert i leiekostnader, men ikke
bruker. Noen tilbyr bare prøveperioder.

For eksempel kan man som TV-kunde hos Telenor ha tilgang på Discovery+, HBO MAX, National Geographic
Now, Nordisk Film+, SkyShowtime og TV 2 Play.

Som TV-kunde hos Telia kan man få HBO MAX, National Geografic Now, Netflix, TV 2 Play, SkyShowtime
og Viaplay.

#### Bruk gavekort

Et godt alternativ til dette er å bruke gavekort - som du kjøper til deg selv. Formålet med dette
er at du da veldig lett kan løse inn gavekortet, uten å måtte ha et pågående, løpende abonnement.

Noen selger gavekort gjennom gavekort gjennom meglere, som GoGift, StartSelect eller Recharge.

Andre selger gavekort direkte i kiosken eller matbutikken.

#### Sjekk filmleietjenester

Det finnes også filmleietjenester som kan være et godt alternativ til å starte en strømmetjeneste.
I Norge er iTunes Store og SF Anytime de mest populære.
