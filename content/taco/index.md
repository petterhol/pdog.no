+++
title = "Taco er ikke middag"
linktitle = "Taco"
lastmod = 2020-12-26T22:00:00
aliases = [
    "tako",
]
[menu]
main = { weight = 5, parent = "Kokebok"}
+++

{{< img
    class="img-fluid"
    src="taco.jpg"
    alt="Taco presentert som tacosalat."
    >}}

_Bildet viser min foretrukne måte å spise taco på når jeg får det servert._

I alle fall ikke slik den serveres i norske hjem hver helg. Jeg har ingenting imot meksikansk mat,
og kjøper du det på restaurant går det selvfølgelig fint, men det vi serverer hjemme er et hån mot
den norske gane.

La oss først se på hva man egentlig "forbereder" denne retten. Å steke en pakke kjøttdeig, og kutte
opp grønnsaker i små biter for å så legge det i separate skåler, er intet annet enn latskap. Det er
jo litt som å ha en helgemiddag fra en salatbar.

Å åpne en pakke rømme og et glass salsa som man setter rett på bordet, er ikke å tilføre retten en
form for saus eller sammensetning. Kald opprevet Norvegia-ost gir ikke retten noe livsgrunnlag - det
er egentlig bare litt trist.

Det gjør det ikke noe bedre at tacokrydderet verken smaker eller lukter noe godt. Hvis man først
skal ha kjøttdeig, ta kjøttdeigen og smaken for det den er. I det minste bytt det ut med noe litt
mer spennende som man kan krydre selv.

Du har sikkert blitt god på lefserulling, men du tar sikkert en tallerken under like vel. Sånn at
det ikke skal søle noe - ikke sant? En vel-rulla burrito skal du kunne stole på.

Nei, du gjør det ikke noe bedre av at du har tortillachips som er for store til at du kan ha det i
den dumme lefsa di, så du bare knuser det oppå. Chipsen har rett på et godt liv!

En middagsrett skal være ett sammensatt stykke mat eller flere retter som fungerer for seg. Prøv noe
nytt. Sett det sammen på forhånd. Varm det! Prøv noe annet enn rømme. Mulighetene er der - det er
bare opp til deg nå.

*Innlegget er ment humoristisk.*
