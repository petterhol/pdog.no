+++
title = "Banankasser er de beste flytteeskene"
[menu]
main = { weight = 9, parent = "Forbruker" }
+++

<!-- markdownlint-disable MD013 MD033 -->

{{% ingress %}}

Hvis du skal flytte og trenger esker å pakke inventaret ditt i, kan jeg på det sterkeste
anbefale banankasser.

{{% /ingress %}}

<img
 src="bilde.png"
 align="right"
 class="responsive"
 alt="...">
 </a>

Du har sett de mange ganger før, og det er ikke uten grunn. Banankasser er som regel svært nyttige
som flytteesker!

### Fordeler med kassene

Her er noen av dens fordeler:

- Til å være en pappeske, er de svært solide. Konstruksjonen med at lokket også utgjør veggene,
gjør den utrolig sterk og kapabel til å frakte en hel masse ting! Håndtakene er også ganske
solide, det skal mye til å for å ødelegge de.

- Du får de gratis på dagligvarebutikker! Se under for mer informasjon om hvordan du får tak i de.

- Siden kassene ikke er så store i volum, er det som regel ikke så lett å pakke de for tunge heller.
Allikevel bør man pakke noenlunde likt på vekt, det er ingen som vil bære en kasse med bare
bøker og en med bare puter!

- Kassenes utforming og dermed lave tyngepunkt gjør de ideell til stabling og tralletransport.

- Du bidrar til gjenbruk og kjøper ikke nye esker til engangsbruk.

### Hvordan skaffe

Dagligvarebutikker mottar store mengder av denne typen kasser, og hvis ingen gir de bort, går de
som regel i søpla.

1. Først, sjekk om du finner banankasser eller -ekser på finn.no, kanskje noen i nærheten har en
stor mengde å gi bort.

2. Gå til din nærmeste dagligvarebutikk og spør. Kjenner du butikken godt, kan du be de om en
avtale om at de skal legge av noen til deg.

3. Planlegg en biltur innom en rekke dagligvarebutikker. Når du har fått nok, kan du bare avslutte
turen din og dra hjem med fangsten.

### Tips om pakkingen

- Behold "bunnen" (det tykke papiret som ofte følger med).

- Finn fram myke ting som klær, pledd, puter, sengetøy til plassering øverst.

- Harde og største ting nederst.

- Pakk gjerne ting inni andre ting. Kasserollene dine kan romme en haug med småting.

- Behold lokkene til hver kasse. Feil lokk på feil kasse kan være vanskelig eller umulig å få på!

### Hva med ting som er for store?

Min favoritt for neste størrelse er Biltemas [Flytteeske,ekstra sterk, 80l (biltema.no){{< ext >}}
](https://www.biltema.no/hjem/oppbevaring/flytteesker/flytteeske-ekstra-sterk-80-l-2000046258).
