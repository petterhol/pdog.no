+++
title = "Til kamp mot postnummeret!"
+++

<!-- markdownlint-disable MD013 MD033 -->

{{% ingress %}}

Postnummeret er, eller var, et effektivt system for å sortere postsendinger både maskinelt og
manuelt, men mange bruker postnummeret unødvendig.

{{% /ingress %}}

I Norge består postnummeret av fire sifre. Det første tallet grovsorterer landet inn i postsoner,
deretter blir det stadig finere sortering til man til slutt sitter igjen med et lite distrikt. [Erik
Bolstad har en fin oversikt over postnumre med
kart (erikbolstad.no) {{< ext >}}](https://www.erikbolstad.no/postnummer-koordinatar/).

Hvis du oppgir en besøksadresse, for eksempel til en venn som skal besøke deg, en som skal kjøpe
noe av deg på Finn, eller på ditt firma sine nettsider, er det ikke nødvendig å oppgi et postnummer.

En normal adresse består av et gate- eller veinavn (ofte bare kalt "adresse") og et husnummer. Det
består også av et sted, altså byen eller tettstedet.

Eksempel: Storgata 12, Oslo

Det finnes mange "Storgata" i Norge, men det finnes bare én gate i Oslo som heter det!

Det er kun når adressen er aktuell for en forsendelse, at et postnummer er nødvendig for
[korrekt adressering (posten.no) {{< ext >}}](https://www.posten.no/sende/adressering).

Dessuten er det ikke bare mulig, det er veldig lurt å søke opp korrekt postadresse hvis du har
en adresse. Det kan hende den som har gitt det til deg har skrevet eller husket feil.

På [Posten Adressesøk (posten.no) {{< ext >}}](https://adressesok.posten.no) kan man skrive inn
en adresse og få opp postnummeret.

Med stadig smartere datamaskiner som kan lese håndskrift, kan man diskutere om postnummeret til
slutt blir overflødig.
