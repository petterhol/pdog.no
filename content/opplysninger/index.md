+++
title = "Offentlige personopplysninger"
lastmod = 2020-10-06T22:00:00
[menu]
main = { parent = "Personvern og sikkerhet", weight = 99 }
+++

{{% ingress %}}

Dette er en liste over steder hvor du kan finne offentlige opplysninger om deg selv. Formålet er å
gjøre deg oppmerksom på hvor slike opplysninger finnes, slik at du til en viss grad kan kontrollere
og korrigere innholdet.

{{% /ingress %}}

{{< accordion >}}

{{% card header="Skattelistene" %}}

Skattelistene er nyttig for mer enn bare å sjekke hva noen tjener og har i formue, du kan også
sjekke fullt navn, fødselsår, postnummer og poststed og kommune. Dette får du opp på trefflisten,
så du trenger ikke åpne personens visningsside for å se disse opplysningene.

Korrigering, endring og sletting: Ikke mulig med mindre du ikke lengre skatter til Norge.

[Søk i skattelistene på skatteetaten.no {{< ext >}}
](https://www.skatteetaten.no/person/skatt/skatteoppgjor/skattelistene/)

{{% /card %}}

{{% card header="Digipost" %}}

Digipost brukes for de fleste for å motta brev fra det offentlige og noen private bedrifter, men
det er også mulig for privatpersoner sende digitale brev til andre privatpersoner.

Hvis man logger inn, trykker på "Ny melding", og søker på et navn, får man opp en rekke resultater.
Her kan man se personlig navn, adresse(r) og de tre siste sifrene i telefonnummeret. Man kan også
søke på en gate- eller vei- adresse for å finne adressater på den aktuelle adressen.

Korrigering, endring og sletting: Man kan skru av dette hvis man slår av "Synlighet ved søk" under
"Personlige innstillinger".

[Søk i adressene på digipost.no {{< ext >}}
](https://www.digipost.no/)

{{% /card %}}

{{% card header="Vipps" %}}

Hvis man har et telefonnummer, kan man søke på det i Vipps (ved å gå til Sende penger). Man får da
opp fullt navn og ev. profilbildet vedkommende har satt på Vipps.

Korrigering, endring og sletting: Hvis du vil fjernes fra søket, må du avslutte avtalen om Vipps.

{{% /card %}}

{{% card header="Statens Vegvesen" %}}

Hos vegvesenet kan du finne eier og adresse av et kjøretøy ved å logge inn på "Din side". Du
trenger registreringsnummer, understellsnummer eller det personlige bilskiltet.

Man kan også få tilgang på navn og sted ved å sende registreringsnummer med kodeord REGNR til 2282.

Inne på "Din side" kan man også, forutsatt at man har en persons fødsels- og personnummer og
etternavn, søke etter alle kjøretøy. som vedkommende eier.

[Søk i kjøretøysopplysninger på vegvesen.no
{{< ext >}}](https://www.vegvesen.no/kjoretoy/Kjop+og+salg/Kjøretøyopplysninger/finn-kjoretoyets-eier)

{{% /card %}}

{{% card header="Kartverkets grunnbøker" %}}

Grunnbøkene fra Kartverket er offentlig tilgjengelig bak innlogging til ID-porten. Forutenom
allslags opplysninger om selve eiendommen, kan man laste ned "grunnboken" som gir tilgang på fullt
navn på eier og fødselsnummer.

[Søk i opplysningene på seeiendom.kartverket.no {{< ext >}}](https://seeiendom.kartverket.no)

{{% /card %}}

{{% card header="Dagens Næringsliv Boligbasen" %}}

Nesten det samme som grunnbøkene til Kartverket (se over), men med et praktisk kart og uten
fødselsdato. Her kan man også se tidligere eiere.

[Gå til nettsiden {{< ext >}}](https://www.dn.no/boligpriser)

{{% /card %}}

{{< /accordion >}}
