+++
title = "Offentlige personopplysninger"
[menu]
main = { parent = "Personvern og sikkerhet", weight = 2 }
+++

<!-- markdownlint-disable MD033 -->

{{% ingress %}}

Denne artikkelen inneholder en liste over hvilke personopplysninger som publiseres av
offentlige myndigheter, tjenester fra det offentlige
og private og tjenester som bruker informasjon som er offentlig tilgjengelig.

Formålet med listen er å gi deg som borger og forbruker full kontroll på hvilke opplysninger
andre kan finne om deg, og som du bare delvis kan gjøre noe med.

{{% /ingress %}}

{{< lead
  heading1="Skatteetaten"
  heading2="Fullt navn, fødselsår, postnummer, poststed, skattekommune og økonomiske opplysninger"
  >}}

Alle innbyggere i Norge står i Skatteetatens skattelister som kommer ut hver høst. De
fleste kjenner nok
til denne tjenesten for å sjekke opplysninger som inntekt, formue og beregnet skatt, og at slike oppslag
blir loggført.

Det kanskje ikke mange vet er at man kan gjøre oppslag uten loggføring på disse opplysningene:

- fullt navn
- fødselsår
- postnummer/-sted
- skattekommune

Søk blir bare loggført hvis du klikker deg inn på en person. Å se en oversikt over søkeresultatene
logges ikke.

Det er ikke mulig å endre eller slette opplysningene med mindre du ikke lengre skatter til Norge,
man får hemmelig adresse, personer som er avgått med døden, personer uten fast bopel, o.l.

- [Søk i skattelistene (skatteetaten.no) {{< ext >}}
](https://www.skatteetaten.no/person/skatt/skatteoppgjor/skattelistene/)

{{< lead
  heading1="Digipost"
  heading2="Fullt navn, postadresse, maskert telefonnummer"
  >}}
  
Digipost: fullt navn og postadresse

Digipost brukes for de fleste for å motta brev fra det offentlige og noen private bedrifter, men
det er også mulig for privatpersoner sende digitale brev til andre privatpersoner.

Hvis man logger inn, trykker på "Ny melding", og søker på et navn, får man opp en rekke resultater.
Her kan man se personlig navn, adresse(r) og de tre siste sifrene i telefonnummeret. Man kan også
søke på en gate- eller vei- adresse for å finne adressater på den aktuelle adressen.

Man kan skru av dette hvis man slår av "Synlighet ved søk" under
"Personlige innstillinger".

- [Søk i adressene (digipost.no) {{< ext >}}
](https://www.digipost.no/)

{{< lead
  heading1="Vipps"
  heading2="Fullt navn"
  >}}
  
Hvis man har et telefonnummer, kan man søke på det i Vipps (ved å gå til Sende penger). Man får da
opp fullt navn og ev. profilbildet vedkommende har satt på Vipps.

Hvis du vil fjernes fra søket, må du avslutte avtalen om Vipps.

{{< lead
  heading1="Statens Vegvesen"
  heading2="Fullt navn, adresse og fødseldato på motorvogneiere"
  >}}

Hos Statens vegvesen kan du finne eier og adresse av et kjøretøy ved å logge inn på "Din side". Du
trenger registreringsnummer, understellsnummer eller det personlige bilskiltet.

Man kan også få tilgang på navn og sted ved å sende registreringsnummer med kodeord REGNR til 2282.

Hvis man søker om "Sammenstillinger av kjøretøysopplysninger",
kan man få utlevert komplett eierhistorikk med fullt navn,
adresse og fødselsdato. Dette får man også ved oppmøte på trafikkstasjon.

Inne på "Din side" kan man også, forutsatt at man har en persons fødsels- og personnummer og
etternavn, søke etter alle kjøretøy. som vedkommende eier.

- [Søk i kjøretøysopplysninger (vegvesen.no)
{{< ext >}}](https://www.vegvesen.no/kjoretoy/Kjop+og+salg/Kjøretøyopplysninger/finn-kjoretoyets-eier)

- [Søk om Sammenstillinger av kjøretøysopplysninger (vegvesen.no) {{< ext >}}
](https://www.vegvesen.no/kjoretoy/kjop-og-salg/kjoretoyopplysninger/sammenstillinger-av-kjoretoyopplysninger/)

{{< lead
  heading1="Kartverket"
  heading2="Fullt navn og fødselsnummer på eiere av fast eiendom"
  >}}
  
Grunnbøkene fra Kartverket er offentlig tilgjengelig bak innlogging til ID-porten. Forutenom
allslags opplysninger om selve eiendommen, kan man laste ned "grunnboken" som gir tilgang på fullt
navn på eier og fødselsnummer.

- [Søk i opplysningene på (seeiendom.kartverket.no) {{< ext >}}
](https://seeiendom.kartverket.no)

{{< lead
  heading1="Dagens Næringsliv Boligbasen"
  heading2="Navn på eiere av fast eiendom"
  >}}

Nesten det samme som grunnbøkene til Kartverket (se over), men med et praktisk kart og uten
fødselsdato. Her kan man også se tidligere eiere.

- [Søk i opplysningene (dn.no) {{< ext >}}](https://www.dn.no/boligpriser)

{{< lead
  heading1="Klarna"
  heading2="Navn, adresse, fødselsdato og maskert telefonnummer"
  >}}

Hvis du har handlet på en nettbutikk som har brukt Klarnas betalingsløsning, har du kanskje
lagret informasjon om deg selv i Klarnas database som enkelt kan hentes frem igjen når du
skal handle på den samme eller en annen Klarna-nettside.

For å søke opp i databasen trenger man riktig kombinasjon av postnummer og e-postadresse.
Du kan gjøre dette på en hvilken-som-helst nettbutikk som bruker Klarna. Et tilfeldig eksempel
er Barnas Hus.

- [Gjør et oppslag (barnashus.no) {{< ext >}}](https://www.barnashus.no/barneklar/yttertoy/parkdress/clover-2l-dress-purplep)

{{< tilbakemelding
header="Ting endrer seg, har du oppdaget noe som ikke stemmer, eller har du flere tips?"
id="opplysninger"
>}}
