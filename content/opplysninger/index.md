+++
title = "Offentlige personopplysninger"
lastmod = 2020-10-06T22:00:00
[menu]
main = { parent = "Personvern og sikkerhet", weight = 2 }
+++

{{% ingress %}}

Dette er en liste over steder hvor du kan finne offentlige opplysninger om deg selv. Formålet er å
gjøre deg oppmerksom på hvor slike opplysninger finnes, slik at du til en viss grad kan kontrollere
og korrigere innholdet.

{{% /ingress %}}

{{< accordion >}}

{{% card header="Skatteetatene: fullt navn, fødselsår, postnummer, poststed, kommune, økonomi" %}}

Alle innbyggere i Norge står i Skatteetatens skattelister som kommer ut hver høst. De
fleste kjenner nok
til denne tjenesten for å sjekke opplysninger som inntekt, formue og beregnet skatt, og at slike oppslag
blir loggført.

Det kanskje ikke mange vet er at man kan gjøre oppslag uten loggføring på disse opplysningene:

- fullt navn
- fødselsår
- postnummer/-sted
- skattekommune

Søk blir bare loggført hvis du klikker deg inn på en person. Å se en oversikt over søkeresultatene
logges ikke.

Det er ikke mulig å endre eller slette opplysningene med mindre du ikke lengre skatter til Norge,
man får hemmelig adresse, personer som er avgått med døden, personer uten fast bopel, o.l.

[Søk i skattelistene (skatteetaten.no) {{< ext >}}
](https://www.skatteetaten.no/person/skatt/skatteoppgjor/skattelistene/)

{{% /card %}}

{{% card header="Digipost: fullt navn og postadresse" %}}

Digipost brukes for de fleste for å motta brev fra det offentlige og noen private bedrifter, men
det er også mulig for privatpersoner sende digitale brev til andre privatpersoner.

Hvis man logger inn, trykker på "Ny melding", og søker på et navn, får man opp en rekke resultater.
Her kan man se personlig navn, adresse(r) og de tre siste sifrene i telefonnummeret. Man kan også
søke på en gate- eller vei- adresse for å finne adressater på den aktuelle adressen.

Man kan skru av dette hvis man slår av "Synlighet ved søk" under
"Personlige innstillinger".

[Søk i adressene (digipost.no) {{< ext >}}
](https://www.digipost.no/)

{{% /card %}}

{{% card header="Vipps: fullt navn og verifisering av telefonnummer" %}}

Hvis man har et telefonnummer, kan man søke på det i Vipps (ved å gå til Sende penger). Man får da
opp fullt navn og ev. profilbildet vedkommende har satt på Vipps.

Hvis du vil fjernes fra søket, må du avslutte avtalen om Vipps.

{{% /card %}}

{{% card header="Statens Vegvesen: fullt navn, adresse og fødseldato på motorvogneiere" %}}

Hos Statens vegvesen kan du finne eier og adresse av et kjøretøy ved å logge inn på "Din side". Du
trenger registreringsnummer, understellsnummer eller det personlige bilskiltet.

Man kan også få tilgang på navn og sted ved å sende registreringsnummer med kodeord REGNR til 2282.

Hvis man søker om "Sammenstillinger av kjøretøysopplysninger",
kan man få utlevert komplett eierhistorikk med fullt navn,
adresse og fødselsdato. Dette får man også ved oppmøte på trafikkstasjon.

Inne på "Din side" kan man også, forutsatt at man har en persons fødsels- og personnummer og
etternavn, søke etter alle kjøretøy. som vedkommende eier.

[Søk i kjøretøysopplysninger (vegvesen.no)
{{< ext >}}](https://www.vegvesen.no/kjoretoy/Kjop+og+salg/Kjøretøyopplysninger/finn-kjoretoyets-eier)

[Søk om Sammenstillinger av kjøretøysopplysninger (vegvesen.no) {{< ext >}}
](https://www.vegvesen.no/kjoretoy/kjop-og-salg/kjoretoyopplysninger/sammenstillinger-av-kjoretoyopplysninger/)

{{% /card %}}

{{% card header="Kartverket: fullt navn og fødselsnummer på eiere av fast eiendom" %}}

Grunnbøkene fra Kartverket er offentlig tilgjengelig bak innlogging til ID-porten. Forutenom
allslags opplysninger om selve eiendommen, kan man laste ned "grunnboken" som gir tilgang på fullt
navn på eier og fødselsnummer.

[Søk i opplysningene på (seeiendom.kartverket.no) {{< ext >}}
](https://seeiendom.kartverket.no)

{{% /card %}}

{{% card header="Dagens Næringsliv Boligbasen: navn på eiere av fast eiendom" %}}

Nesten det samme som grunnbøkene til Kartverket (se over), men med et praktisk kart og uten
fødselsdato. Her kan man også se tidligere eiere.

[Søk i opplysningene (dn.no) {{< ext >}}](https://www.dn.no/boligpriser)

{{% /card %}}

{{< /accordion >}}

<br>

{{< tilbakemelding
header="Ting endrer seg, har du oppdaget noe som ikke stemmer, eller har du flere tips?"
id="opplysninger"
>}}
