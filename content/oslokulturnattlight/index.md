+++ title = "Velkommen til Oslo kulturnatt - Light"
lastmod = 2021-09-20T01:00:00
+++

{{% ingress %}}

Dette er en formell invitasjon til deg som av uvisse årsaker ikke befant deg på den
skandinaviske halvøy under Oslo kulturnatt fredag 17. september 2021. Du er hjertelig
velkommen på min light- utgave av kulturnatta. Det er mulig at ikke alt lar seg
gjennomføre på en kveld, men man kan plukke det man får til og kanskje komme tilbake en
annen gang for mer.

{{% /ingress %}}

### Småflaskemuseet

{{< img-caption
	figure-class="float-right"
	class="rounded"
	src="mini.jpg"
	alt="Logoen til Helt og Holdent" width="280"
	img-caption="Mini Bottle Gallery"
>}}

Verdens største småflaskemuseum, også kjent for omverdenen som The Mini Bottle Gallery,
virket ved første øyekast som et kjedelig museum med et smalt tema, men da jeg var innom
overrasket det meg stort! Så interessert ble jeg i å utforske samlingen, at jeg heller lot
være for å komme tilbake en annen gang!

I tillegg til et flott museum, er det både en ølhall i kjelleren og en bar i 1. etasje.
Åpent for publikum lørdager og søndager fra 12:00 til 16:00. Inngangsbillett: 85 kr. [Les
mer](https://www.minibottlegallery.com/?kategori=museum). {{< ext >}}

### Skulpturtriennalen 2021

{{< img-caption
	figure-class="float-right"
	class="rounded"
	src="skulptur.jpg"
	alt="Logoen til Helt og Holdent"
	width="280"
	img-caption="En av skulpturene"
>}}

Hva med en aldri så liten skulpturvandring? Jeg har opplevd deler av denne "festivalen" på
min deltakelse på fredag, men det er mye mer å utforske. I tillegg til skulpturene er det
et eget program, men det ser jeg på som mindre viktig. [Les mer][skulptur]. {{< ext >}}

### Omvisning i det nye Nasjonalmuseet

Hvis vi legger bort arkitekturopprøret for en stund, er det fortsatt lov å glede seg til
åpningen av det nye Nasjonalmueet på vestbanetomta 11. juni 2022. Men før det er det
allikevel omvisninger gjennom utvalgte områder som blir Nordens største kunstmuseum, og
mulighet til å oppleve Lyshallen og takterassen.

Omvisningene foregår på tirsdager, onsdager og torsdager kl. 16.30 og kl. 18.00 og på
lørdager kl. 11.30 og kl. 13.00. Begrensa tilgjengelighet på billetter. [Les mer][nb].
{{< ext >}}

### Ekslusiv tilgang på Sporveismuseet

{{< img-caption
	figure-class="float-right"
	class="rounded"
	src="sporvei.jpg" 
	alt="Logoen til Helt og Holdent"
	width="280" 
	img-caption="Bilde fra Sporveismuseet"
>}}

Som du kanskje vet, er jeg museumsvakt på ærverdige Sporveismuseet - Vognhall 5 på
Majorstuen. Dette byhistorisk viktige museet inneholder en rekke gamle trikker, busser og
forstadsvogner, i tillegg til en rekke historier om hvordan kolllektivtrafikken har
påvirket byutviklingen i Oslo.

Som museumsvakt har jeg fri tilgang med nøkkel til museet, og kan derfor tilby private
omvisninger når som helst. [Les mer][sporvei]. {{< ext >}}

[nb]: https://www.nasjonalmuseet.no/utstillinger-og-arrangementer/nasjonalmuseet/arrangementer/velkommen-inn/
[skulptur]: https://www.skulpturtriennalen.no/program
[sporvei]: https://sporveismuseet.no
