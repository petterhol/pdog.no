+++
title = "Minneside: Orddelingsmafiaen"
[menu]
main = { parent = "Andre tilfeldige ting", weight = "2" }
+++

<!-- markdownlint-disable MD034 MD052 MD053 -->

{{% ingress %}}

Av irritasjon på særskrivings- og orddelingsfeil i samfunnet, startet jeg og en kompis nettsiden
Orddelingsmafiaen ­– som holdt det gående fra 2007 til 2012.

{{% /ingress %}}

#### Historie

Nettsiden var utformet som en blogg, og ble ofte oppdatert med eksempler på diverse særskrivings-
og orddelingsfeil, både fotografier og skjermbilder. I starten fant vi bildene selv, men
siden ble etterhvert så populær at vi fikk inn andre bidrag. Nettsiden oppdateres ikke lengre,
men arkivet finnes fortsatt på wordpress.com: [orddeling.wordpress.com {{< ext>}}][om].

Prosjektet er også fanget opp av [Wayback Machine][wb].

En liten stund etter at vi la ned bloggen, brukte vi
[Facebook-siden {{< ext >}}][fb] til å dele innlegg,
men den ble
også lagt ned etterhvert. Allikevel er det flere som deler feil eller tagger oss i innlegg den
dag i dag.

#### Hva er orddeling?

Det vi mente med orddeling var egentlig både orddeling ved linjeskift og særskriving. På norsk må
man skrive ord sammensatt, eventuelt bruke bindestrek.

**Særskriving** er å bruke mellomrom mellom to ord som på norsk skal skrives sammen. Eksempel:
Kaffe trakter --> kaffetrakter. Vanlige retteprogram for datamaskin vil av og til ha problemer
med å skrive sammen kompliserte ord som ikke står i ordboka, men som allikevel skal skrives
sammen.

**Orddeling ved linjeskift** er å dele ordet opp når du ikke har mer plass på den linjen. Dette er
selvsagt tillatt, men det krever at man bruker bindestrek. Dette skjer ofte når en utformer
plakater, omslag og skilt hvor en trenger stor tekst. Eksempel:  
NYTTÅRS  
SALG PÅ  
KAFFE  
TRAKTERE  

Dette gir en del morsomme konsekvenser, og eksempler på dette finner du overalt på nettsiden og
Facebook-siden. Men feil deling av ord på norsk *kan* forandre budskapet.

---

#### Omtale

Gjennom tiden ble vi omtalt litt her og der i blogger, samt i følgende medier:

- Orddelingsmafiaen ble nevnt i Sunnmørspostens helgemagasin 19. januar 2008. Vi har dessverre
  ikke kopi av dette.

- I VGs papirutgave 1. mars 2009 på side 4 fikk vi mye plass -
[se faksimile av siden](../orddelingsmafiaen-vg1).

- Språkrådet inviterte oss 4. januar 2010 til å skrive et innlegg på bloggen Klarspråk.
  Klarspråk-nettsiden er myntet på ansatte i det offentlige. Bloggern er nå fjeret fra internett,
  og jeg forsøker å få tak i en kopi.

- Aprilsnarr! 1. april 2010 sendte vi ut
en pressemelding til et utvalg norske avisredaksjoner for å lure inn en aprilspøk. Vi ble
dessverre bare omtalt i artikler som omtaler den dagens
aprilspøker,
  [eksempel fra VG her](../orddelingsmafiaen-vg2).

- NRK Nordland skrev om oss 9. oktober 2011, vi var også på forsiden til NRK (se forsiden fra den
  aktuelle dagen på Wayback Machine). Her er artikkelen:
[– Det norske språk svekkes hvis vi ikke gjør noe](../orddelingsmafiaen-nrk).

- Læreboken Kontakt med undertittel Norsk for yrkesfag VG1-VG2 omtalte artikkelen sammen
med to oppgaver til elevene. Dette ble lagt ut på bokens nettsider under overskriften
[Komisk med orddelingsfeil (særskriving)][../orddelingsmafiaen-kontakt].

- Etter NRK-oppslaget valgte NRK P1-programmet Norgesglasset å lage en reportasje om oss.
Denne har vi dessverre ingen kopi av, og NRK ønsker 850 kr for å lete etter klippet.

- Parallelt kontaktet NRK P3-programmet Banden oss for å lage en annen reportasje. Videoen under er
fra denne:

{{< youtube "8Ua-QkcVav0" >}}

{{< lisens
  type="Reportasjen over er gjengitt etter tillatelse fra NRK og"
  lisensnavn="Copyright"
  lisenslink="https://www.patentstyret.no/tjenester/opphavsrett/"
  >}}
  
---

#### Fem på gata

I april 2009 produserte vi en amatørmessig reportasje fra Tromsø sentrum: Fem på gata om
orddeling.

{{< youtube "-2YORpgRcN0" >}}

Egil Hegerberg (bedre kjent som «Bare Egil Band») var så snill at han lot oss bruke
låta «Ved Rørende Norske Rett Skrivings Regler» som bakgrunnsmusikk.
[Se og lytt til låta](../orddelingsmafiaen-bareegil).

[om]: https://orddeling.wordpress.com/her-finner-du-de-gamle-innleggene/
[ks]: https://www.sprakradet.no/Klarsprak/Aktuelt/2010/Blogginnlegg-Betydningen-av-a-skrive-rett/
[vg]: https://www.vg.no/nyheter/innenriks/i/6LvxL/ferdigsmurte-loeyper-porno-alarm-og-mgp-krise
[nrk]: https://www.nrk.no/nordland/17-aring-kjemper-mot-orddelingsfeil-1.7825450
[wb]: http://web.archive.org/web/20080301000000*/https://orddeling.wordpress.com
[fb]: https://www.facebook.com/orddelingsmafiaen
