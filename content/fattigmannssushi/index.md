+++
title = "Oppskrift: Fattigmannssushi med laks"
linktitle = "Fattigmannssushi"
lastmod = 2020-12-26T22:00:00
aliases = [
    "sushi",
]
[menu]
main = { weight = 3, parent = "Kokebok"}
+++

<!-- markdownlint-disable MD010 -->

  {{< img-caption-link
 figure-class="float-right padding"
    class="rounded"
    src="sushi liten.jpg"
    float="right"
    alt=""
    link=""
    img-caption=""
  >}}

{{% ingress %}}

Sushi er godt, men dyrt å kjøpe ferdig tilbredt. Det er mulig å lage hjemme, men det krever
spesialingredienser, tålmodighet og opplæring. Heldigvis finnes det et billigere alternativ om
det ikke må se så fint ut. Jeg kaller retten _fattigmanssushi med laks_ - fordi du bruker ting du
allerede har, og ikke minst kjøper den viktigste ingrediensen billig.

{{% /ingress %}}

#### Ingredienser

- **Salma-laks** som du finner i "halv pris fordi det går ut snart"-hylla på butikken.
- **Ris** du allerede har hjemme, jeg bruker jasminris.
- En pakke **sesamfrø** (når du først har kjøpt det holder den i evigheter).
- Tilbehør kan være **avokado, mango, rømme, agurk** eller annet du synes
er digg.
- **Soyasaus** må du selvfølgelig ha.

#### Koke ris

1. Bland ris etter forholdet 2 kopper ris - 3 kopper vann.
2. Salt godt og rør rundt.
3. Legg på lokket.
4. Hvis du har dårlig tid, setter du på sterk varme med en gang, lar det så vidt koke, og
skrur ned til laveste temperatur.
5. Har du god tid, har du på laveste eller nest laveste temperatur hele tiden.
6. Ikke la deg lure til å åpne lokket for å se hvordan det går - det går nemlig helt fint.
Risen er ferdig når det lukter godt, og du ikke ser noe mer vann i kjelen gjennom lokket.

#### Laks og frukt

Laksen skjærer du opp i tynne skriver. Det samme med den eventuelle frukten du har kjøpt.

#### Servering

Det beste er om risen ikke er helt varm, men avkjølt eller lunken. Ta den gjerne ut av kjelen og
fordel den på et større område. Under serveringen tar jeg risen på en stor tallerken og søler litt
soyasaus over.

Laksen og grønnsakene skal være på separerte tallerkner. Du kan strø litt sesamfrø over laksen.

Du spiser ved å ta en gaffel eller skje med ris, legger en skive laks oppå, og kanskje et stykke
frukt. Du kan også blande ris, fisk og frukt på samme tallerken, men hvis risen er varm, blir
fisken varmebehandlet, og da er det ikke godt lengre.

Bon appétit!
