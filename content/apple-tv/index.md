+++
title = "Forstå forskjellen på Apple TV, Apple TV-appen og Apple TV+"
[menu]
main = { weight = 9, parent = "Apple-tips" }
+++

{{% ingress %}}

Apple har valgt å gi tre helt forskjellige produkter nesten det samme navnet. Men det er en
klar forskjell som kanskje kan oppklare noen misforståelser.

{{% /ingress %}}

#### Apple TV

En "Apple TV" er den fysiske mediesenterboksen du kan kjøpe og koble til din TV med en
HDMI-kabel.

Med en Apple TV kan du bruke forhåndsinstallerte apper, og installere nye fra App Store. Nesten
alle strømmetjenester har en app for Apple TV, slik som Netflix, HBO MAX, NRK TV, TV 2 Play, og så
videre.

Apple TV-appen kommer også forhåndsinstallert på Apple TV.

#### Apple TV-appen

Denne appen er forhåndsinstallert på iPhone, iPad, Mac og Apple TV. Den er også forhåndsinstallert
eller nedlastbar på smart-TVer/mediesentre/spillkonsoller fra Samsung, LG, Sony, Roku, FireTV,
PlayStation, XBOX, Google TV, Android TV. Den er også installert på kabel- og parabolmottakere,
men det ser ikke ut som dette gjelder det norske markedet.

I denne appen kan du gjøre følgende:

- søke opp filmer og TV-serier for å se hvor de kan strømmes, leies eller kjøpes
- leie og kjøpe filmer og TV-serier i "Butikk" (iTunes Store)
- starte neste episode av en TV-serie du følger i en støttet app (Disney+, HBO MAX, Hulu, Peacock
Prime Video, Pluto TV)
- se eget innhold man selv har lastet inn
- se alt Apple TV+-innhold

#### Apple TV+

Dette er en strømmetjeneste på lik linje med Netflix, HBO MAX, og så videre. Apple TV+ har sine
egne "originalprogrammer", som filmer og TV-serier.

For å se på Apple TV+-innhold, kan du

- Apple TV+-appen på en hvilken som helst enhet
- gå inn direkte på [tv.apple.com {{< ext >}}](https://tv.apple.com)

#### iTunes Store

iTunes har eksistert i "all evighet", og har alltid vært et sted man kan leie og kjøpe
tv-serier (ikke tilgjengelig i Norge) og filmer.

#### Sluttnotater

Jeg har av og til hørt folk si at "jeg kan ikke se Apple TV+, siden jeg ikke har en Apple TV".
Som vi har lært i denne artikkelen, trenger man ikke det, man trenger bare tilgang på Apple TV-
appen eller en nettleser som kan kjøre Apple TV+ i nettleser.

Jeg har også hørt folk bli forvirret når de er inne i Apple TV-appen og tror at hele appen er en
del av strømmetjenesten Apple TV+. Som vi har lært i denne artikkelen, er strømmetjenesten bare
en liten del av en større app-opplevelse.

Apples drøm har nok vært at flere strømmetjenester skulle hoppe på integreringen på Apple TV-appen,
slik at denne appen vil være den eneste appen man åpner for å finne noe å se på. Virkeligheten er
dessverre en annen.

Jeg håper du har lært noe nytt, og at du får mye glede av Apple TV, Apple TV-appen og Apple TV+!

{{< tilbakemelding
header="Har du noen kommentarer?"
id="apple-tv"
>}}
