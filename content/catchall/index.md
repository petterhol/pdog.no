+++
title = "Fordeler og ulemper med unike e-postadresser"
[menu]
main = { weight = 7, parent = "Personvern og sikkerhet" }
+++

<!-- markdownlint-disable MD001 MD034 -->

{{% ingress %}}

Vi blir stadig bedt om å dele ut vår e-postadresse til ulike formål, slik som innmelding,
brukerregistrering, kjøp på internett med mer. De fleste bruker en fast e-postadresse, men det kan
være mange fordeler med å gå over til unike e-postadresser. Her redegjør jeg noen fordeler
og hvilken metode jeg velger.

{{% /ingress %}}

{{< img-lisens
    class="img-fluid"
    src="illustrasjonsbilde.jpg"
    alt="Illustrasjonsbilde."
    type="Illustrasjonsbilde"
    artistlink="<https://bit.ly/3y6KnMH"
    artist="Mohamed Hassan"
    sourcelink="<https://bit.ly/3usohBT"
    source="Pixabay"
    lisenslink="https://pixabay.com/service/license/"
    lisens="Pixabay Lisence"
>}}

#### Hva er forskjellen på en fast og unik e-postadresse?

En **fast** e-postadresse for de fleste privatpersoner vil være en sammensetning av en eller
flere hele eller forkortede navn og muligens blandet med noen tall. Eksempel:
``fornavn.etternavn@domene.no``.

En **unik** e-postadresse vil variere hva som står foran krøllalfa. Det finnes to varianter av
dette.

- Det kan enten være noe
helt **tilfeldig** som ``dhfdf762@domene.no``, litt som et tilfeldig generert passord.
- Det kan også være **tilpasset** det formålet den tjener.
Hvis man skulle registrere en bruker på leveringstjenesten Foodora, kunne man brukt noe som
``foodora@domene.no``. E-postmeldingen kommer fremdeles fram til mottakeren.

Det finnes også en **kombinasjon** av disse variantene, hvor man kan legge til noe på slutten av
navnet sitt, og e-posten kommer fremdeles frem.
Et eksempel på dette er ``fornavn.etternavn+foodora@domene.no``.

#### Unike og tilfeldige e-postadresser

Det kommer stadig tjenster som hjelper deg å generere unike e-postadresser. Her er tre eksempler
på tre forskjellige måter det er implementert i forskjellige systemer.

- Apple har lansert "Hide My Email?", godt koblet sammen med funksjonaliteten for å skape en
konto på tjenester/apper/nettsider med Apple-innlogging. Som iCloud+-kunde, kan man også generere
unike adresser i ethvert e-postfelt. Les mer om tjenesten i
[Hva er Hide My Email? (apple.no) {{< ext >}}](https://support.apple.com/no-no/HT210425).

- DuckDuckGo sin nettleser tilbyr tilfeldige e-postadresser. Les mer her:
[Protect Your Inbox: DuckDuckGo Email Protection Beta Now Open to All!
spreadprivacy.com)
{{< ext >}}](https://spreadprivacy.com/protect-your-inbox-with-duckduckgo-email-protection/).

- Fastmail tilbyr som e-postleverandør og e-postklient en tilsvarende tjeneste hvor man både
kan bruke @fastmail.com eller sitt eget domene til å generere unike e-postadresser å sende fra,
eller opprette til bruk på innloggingssider. Dette er også koblet sammen med integrasjoner mot
passordhåndterere. Les mer her: [Masked Email (fastmail.help)
{{< ext >}}](https://www.fastmail.help/hc/en-us/articles/4406536368911-Masked-Email).

En klar ulempe med å bruke denne typen tjenester er at det vil alltid være en risiko for at
tilbyderen på et eller annet tidspunkt stopper å tilby tjenesten, og følgelig må du enten
logge inn og forandre alle e-postadressene dine, eller risikere å miste tilgang til en bråte
med kontoer.

#### Unike og tilpassa e-postadresser

Hvis man eier sitt eget domene og har tilgang på e-post gjennom domenet, kan man som regel
skru på funksjonen som tilbyr "altomfavende e-postadresse" eller "catch all" på engelsk. Det betyr
at alt en skriver før krøllalfa (@), allikevel blir levert til mottakerens e-postkasse.

#### Fordeler med å bruke unike e-postadresser

Et viktig råd innen grunnleggende datasikkerhet, er at man ikke skal bruke det samme passordet
på flere forskjellige tjenester. Årsaken? Hvis det skjer et datainnbrudd, kan tyvene stjele med
seg en liste over brukernavn og passord, og publisere eller selge dette til andre kriminelle.
Disse vil så bruke informasjonen de finner på andre sider.

Og det er ikke teori – dette er realiteten. Nettsiden "Have I been pwned?" publiserer jevnlig
informasjon om slike lekkasjer, og her kan man søke på sin egen e-postadresse eller passord, for
å se om den dukker opp noen steder.

Men i tillegg til å bruke et unikt passord, kan du da også velge å bruke unike brukernavn.
Da slipper du at noen i det hele tatt _prøver_ seg på å logge inn på kontoen din. Mislykkede
forsøk på å logge inn, eller bruke "glemt passord"-funksjonen, kan skape innloggingsproblemer også
for ens egne, legitime forsøk.

Langt oftere enn at både brukernavn og passord stjeles, vil brukernavn eller registrete
e-postadresser dukke opp i lekkasjer. Dette selges også blant kriminelle, og brukes for eksempel
til å sende deg søppelpost eler svindelforsøk. Hvis man bruker unike epostadresser på en slik måte
at man vet hvilken tjeneste/app/nettside
som var det stedet du først bruke adressen på, vil du enkelt kunne se hvem som er "synderen".

#### Ulemper med unike e-postadresser

Selvfølgelig vil en person som målrettet går inn for å prøve mine kontoer, eller vil sende meg
uønsket e-post, klare å forstå strukturen i mine adresser, men de fleste lekkasjer er nok bare
situasjoner hvor man kjøper en stor database.

En annen ulempe er at man øker kompleksiteten av kontodetaljene, og det kan gjøre det vanskelig å
få gjenopprettet eller tilbakestilt kontoer hvis man har glemt det man opprinnelig skrev inn.

Hvis man bruker tilpassa unike e-postaresser, kan det hende at noen tjenester ikke tillater sitt
eget firmanavn brukt i brukernavn/e-postadresse.

Til slutt vil det også være hakket mer komplisert å snakke med bedrifter som krever at man sender
epost fra den adressen man har registrert for å få gjennomført endringer på kontoen. Man kan løse
det ved å enten endre e-postadressen midlertidig, eller få satt opp adressen som en “svar
fra”-adresse. Noen e-postklienter, som Fastmail, løser derimot dette elegant.

#### Advarsel for e-postdomener som mottar e-postmeldinger på vegne av falere personer

Hvis du har en bedrift eller organisasjon hvor flere personer (ansatte, frivillige) mottar
e-postmeldinger, vil "altomfattende e-postadresse" komme i [konflikt med personvernet
(datatilsynet.no) {{< ext >}}][datatilsynet].

##### Profilering på Mac Geek Gab

Jeg lytter på en podkast som heter Mac Geek Gab, hvor de to programlederene tar opp en rekke
tekniske spørsmål fra lytterene sine. Sommeren 2017 sendte jeg inn et spørsmål hvor jeg forklarte
min e-poststrategi som beskrevet ovenfor, og spurte om de hadde noen innspill til dette. Du kan
lytte til programmet på deres nettsider:
[Oh…Snap! – Mac Geek Gab 663 {{< ext >}}][mgg] . Mitt spørsmål er det
første som tas opp, så du trenger ikke spole.

[datatilsynet]: https://www.datatilsynet.no/personvern-pa-ulike-omrader/personvern-pa-arbeidsplassen/innsyn-epost-filer/
[mgg]: https://www.macobserver.com/podcasts/macgeekgab-663/
