+++
title = "Kyllingfrikassé"
[menu]
main = { weight = 5, parent = "Kokebok"}
+++

<!-- markdownlint-disable MD010 -->

{{% ingress %}}

Dette er en av mine livretter, og ble først utviklet som en hønsefrikassé,
men hønsebestanden i norsk dagligvarebransje gikk ned. Kylling ble derfor en verdig erstatter,
og siden har det vært slik.

{{% /ingress %}}

{{< img-caption
	figure-class="float"
    class="rounded"
    src="bilde.jpeg"
    alt="En ferdig servert rett av den aktuelle oppskriften som presenteres i denne artikkelen."
    link="bilde.jpeg"
    img-caption="Aktuell rett ferdig tilbredt."
  >}}

#### Påkrevd utstyr

- En stor kjele.
- En spiseskje.
- Noe å skrelle gulrøtter med, som en ostehøvel.
- Skrap kniv til å kutte løk og gulrøtter.
- En litt stor kjele.

#### Ingredienser

- kaldt, friskt vann
- salt
- hvetemel
- 3-4 gulrøtter
- 1 gul løk
- 1 hel kylling
- ris etter eget forgodtbefinnende
- halvstekte baguetter
- passende smør til baguetter

#### Fremgangsmåte

1. Legg kyllingen i en kjele med vann og kok. Kjelen kan være stor, og vannet må dekke fuglen.
Du kan like gjerne koke en frossen som en tint kylling, det tar ikke så veldig mye lengre tid.

2. Når vannet begynner å koke, kan man skumme av det som legger seg som et slags skum øverst på
vannflaten. Det vil si at du tar en skje og forsøket så godt du kan for å få vekk dette litt
"urene" laget. Men ærlig talt tror jeg ikke det er nødvendig å fjerne dette.

3. Skrell gulrøttene og legg oppi samme kjele som kyllingen.

4. Skrell løken og del den i to. Legg den oppi samme kjele som kyllingen.

5. Ha i for eksempel to spiseskjer salt.

6. Kyllingen er kokt etter omtrent en time. Det går bra om den koer mer enn en time.
Den skal kokes på laveste varme, men vannet må koke, altså! Dersom du stikker i kyllingen ved
overgang mellom bryst og lår, skal det ikke være rødt blod. Du vil merke at kyllingen er kokt ved at
bryst og lår er litt løse i forhold til hverandre. 

7. Ta av kjelen og la det hele kjølne. Du kan vente til neste dag med å rense den, eller du kan gjøre
det når det hele harer blitt lunkent, det er kanskje det beste.

8. Kyllingen tas opp og legges på en litt stor fjøl. Grønnsakene tas opp. Løken kan kastes.

9. Du kan begynne å lage en jevning med kraften for å få den til å tykne.
Ta en stor kopp med vann eller kald kraft fra kjelen. Koppen med kald veske (vann eller
kyllingkraft) må ha plass til minst tre til fire spiseskjer (eller muligens mer enn det) med
hvetemel. Rør ut dette til klumpene med mel stort sett er borte.
Når dette er gjort, heller du dette i kjelen med kraften. Kokes opp under omrøring. Det må
koke i minst to minutter på svak varme, rør av og til så det ikke brenner seg i bunnen.

10. Del opp kyllingen i biter (det beste er å bruke henda).
Fjern skinn og bein. Del eventuelt opp de kokte gulrøttene,
eller kok opp nye oppdelte gulrøtter i kyllingkraften, mend et må gjøres før du legger i kjøttet.

11. Smak til kraften. Kanskje litt mer salt? Hvis den er for salt, må du ha i mer vann
(men da blir den også tynnere og da må du lage en ny meljevning som du må koke inn i minst
to minutter).

12. Nå kan du legge i kjøttet. Varmes muligens opp litt, men trenger slett ikke koke, i så fall
bare et lite oppkok!

Da er det hele ferdig! Ikke glem å koke ris og steke rundstykkene!

Bon appetit!
