+++
title = "Organisering av bildebibliotek"
[menu]
main = { weight = 9, parent = "Apple-tips" }
+++

{{% ingress %}}

Jeg har en iPhone og en Mac, og jeg organiserer bildene mine aktivt på Macen ved hjelp av
mapper, album og smart album. Her kan du se hvordan jeg gjør det, og kanskje du blir inspirert!

{{% /ingress %}}

#### Grunnregel

Jeg foretrekker et ryddig bibliotek slik at det er lett å navigere og sparer plass på datamaskinene
og i skyen. Jeg bevarer ikke mange duplikater, men finner de beste bildene og sletter resten.

#### Jeg har følgende mapper

- **Opplevelser**. Inneholder album med forskjellige, separerte hendelser. Albumene har fått navn
med årstallet først, deretter navn på et sted eller hendelsen.

- **Humor**. Inneholder album med forskjellige morsomme bilder, stort sett ting jeg har fanget på
internett eller observert selv. Albumene går under navn som "Transport", "Mat og kjøtt", "Språk",
"Kart", "Seksuelt og romantikk", "Pranks", "Samfunnskritikk", "Teknologi og roboter", "Egne verk" og
"Annet". Med denne måten å kategorisiere humorbilder på, er det lett å finne tilbake til bildene når
jeg trenger å bruke det i en samtale.

- **Luftfoto**. Her oppbevarer jeg mine foto og video fra ulike turer med luftfotografiapparatet
mitt, og jeg deler det inn i ulike album med årstall og sted jeg filmet det.

- **Andre ting**. Her legger jeg diverse album med samlinger av diverse som jeg ønsker å ta vare på
i foto- eller videoformat, men som er såpass spesialisert at det ikke passer inn i noe annet. For
eksempel har jeg bilder av hjemmet mitt (som referanse), skjermbilder med inspirasjon til et
prosjekt jeg jobber med, bilder av en spesiell bil jeg liker godt, og så videre.

#### Under "Mine albumer" har jeg to album som ikke ligger i en mappe

- **Enkeltminner**. Denne mappen inneholder bilder av forskjellige ting jeg gjør uten at det
kvalifiserer for et helt "album". Det kan godt være 3-4 bilder av samme hendelse. Her er det mange
bilder av mennesker.

- **Naturfoto**. Inneholder alle de fine bildene jeg tar av natur, men også by og infrastruktur.

- **Kjøretøy og fartøy**. Jeg liker å ta bilde av biler jeg kjører selv, spesielle trikker og
busser, båter eller flymaskiner.

#### Til slutt har jeg tre smartmapper

- **Innboks**. En del av Få ting gjort!-metologien til David Allen, som jeg har skrevet utfyllende
om i artikkelen [Bruk kamera og skjermbilder for å fange det som har din oppmerksomhet](../samle).

- **Mangler tittel**. Her samler jeg alle bilder som ikke har noen tittel. Jeg bruker titler for å
beskrive bildet enkelt, slik at det er lett å søke opp.

- **Mangler sted**. Her samler jeg alle bilder som ikke har et sted knyttet til seg. Da kan jeg gå
inn og individuelt markere hvilke steder som gjelder. Jeg har ikke tatt med skjermbilder, og fjernet
en rekke album hvor jeg ikke er så opptatt av bildeplassering. Jeg har også laget et nøkkelord som
heter "ingen lokasjon", slik at jeg kan bruke det på bilder som manuelt ikke krever det. Som regel
er dette bilder fra andre apper enn Kamera-appen på iPhone, eller tilsendte bilder.
