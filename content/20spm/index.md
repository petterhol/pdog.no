+++
title = "20 spørsmål"
lastmod = 2020-10-06T22:00:00
[menu]
main = { parent = "Kuriøsiteter", weight = 65 }
+++

<!-- markdownlint-disable MD013 MD034 MD032 -->

{{< img
    class="img-fluid"
    src="20spm.jpg"
    alt="Taco presentert som tacosalat."
    >}}

{{< 20spm >}}

{{% ingress %}}

Hvis du vil spille selskapsleken 20 spørsmål i et festlig lag og savner originalmusikken fra
NRK-sendingene, er denne siden for deg.

{{% /ingress %}}

Hvis du ikke kjenner til denne selskapsleken, fungerer den slik: en person er oppgavemester
og enten mottar ord, eller finner på ord selv. Oppgavemesteren må fortelle om det er ett ord
eller ett ord sammensatt av to. Videre må det deles om ordet er abstrakt eller konkret, og hvis
sistnevnte, hvilket rike det befinner seg i (dyreriket, planteriket, mineralriket).

Et deltakerpanel (ca. 3-4 personer) skal så gjette seg frem til ordet ved hjelp av ja/nei-spørsmål.
Panelet samarbeider om spørsmål og løsningsforslag.
Oppgavemesteren må svare etter beste evne, og spillet får en bedre dynamikk om man deler litt
mer informasjon enn bare et ja/nei-svar, og gjerne veileder smått på veien.

Man har som navnet tilsier 20 spørsmål til gode. Har man brukt opp 15, vil man få et musikalsk
hint. Bruker man opp alle 20 spørsmål, har oppgaveinnsender (eller -mester) vunnet runden. Det
kan allikevel være morsomt å la panelet gjette noen få ganger til.

NRK har i flere omganger sendt 20 spørsmål både på radio og fjernsyn, men siste sending ble sendt
i 2016. Jeg var fast lytter av programmet i flere år, og hadde også gleden av å delta som
publikum under Trond-Viggo Torgersens periode. Det finnes et stort arkiv ute på NRKs nettsider.

De to øverste klippene er sakset fra [radiosendingen 23. januar 2016][radio],
mens de to nederste er fra [fjernsynssendingen 7. august 2015][tv].

[radio]: https://radio.nrk.no/serie/20-spoersmaal-radio/sesong/201601/MUHR19000316
[tv]: https://tv.nrk.no/serie/20-spoersmaal-tv/2015/MUHH42001415/avspiller
